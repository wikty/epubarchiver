<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>學而</title>
    </head>
    <body>
        <h2><a href="contents.xhtml#a1">學而</a></h2>
        

<p>子曰：「學而時習之，不亦說乎？有朋自遠方來，不亦樂乎？人不知而不慍，不亦君子乎？」<br/>孔子說：「經常學習，不也喜悅嗎？遠方來了朋友，不也快樂嗎？得不到理解而不怨恨，不也是君子嗎？」</p>
<p>有子曰：「其為人也孝弟，而好犯上者，鮮矣；不好犯上，而好作亂者，未之有也。君子務本，本立而道生。孝弟也者，其為仁之本與！」<br/>有子說：「孝敬父母、尊敬師長，卻好犯上的人，少極了；不好犯上，卻好作亂的人，絕對沒有。做人首先要從根本上做起，有了根本，就能建立正確的人生觀。孝敬父母、尊敬師長，就是仁的根本吧！」</p>
<p>子曰：「巧言令色，鮮矣仁！」<br/>孔子說：「花言巧語、滿臉堆笑的人，很少有仁愛之心。」</p>
<p>曾子曰：「吾日三省吾身：為人謀而不忠乎？與朋友交而不信乎？傳不習乎？」<br/>曾子說：「我每天都要多次提醒自己：工作是否敬業？交友是否守信？知識是否用於實踐？」</p>
<p>子曰：「道千乘之國：敬事而信，節用而愛人，使民以時。」<br/>孔子說：「治理國家應該事事認真，時時誠信，處處節約，關心群衆，及時抓住發展機遇。」</p>
<p>子曰：「弟子入則孝，出則弟，謹而信，汎愛眾，而親仁。行有餘力，則以學文。」<br/>孔子說：「年輕人應該孝順父母，尊敬師長，認真誠信，廣施愛心，親近仁人志士。能輕鬆做到這些，才可以從事理論研究。」</p>
<p>子夏曰：「賢賢易色，事父母能竭其力，事君能致其身，與朋友交言而有信。雖曰未學，吾必謂之學矣。」<br/>子夏說：「重賢輕色、盡心孝順父母、盡力獻身國家、交朋友言而有信的人，即使沒有高等學歷，我也認為他已經受到了良好的教育。」</p>
<p>子曰：「君子不重則不威，學則不固。主忠信，無友不如己者，過則勿憚改。」<br/>孔子說：「君子不穩重就不會有威嚴，經常學習就不會固執，一切要以忠信為本，不要結交不如自己的朋友，有錯誤不要怕改正。」</p>
<p>曾子曰：「慎終追遠，民德歸厚矣。」<br/>曾子說：「認真辦理喪事、深切懷念先人，社會風氣就會歸於純樸。」</p>
<p>子禽問於子貢曰：「夫子至於是邦也，必聞其政，求之與？抑與之與？」子貢曰：「夫子溫、良、恭、儉、讓以得之。夫子之求之也，其諸異乎人之求之與？」<br/>子禽問子貢:「老師每到一個地方，就能瞭解到該地的政事，是求來的？還是人家自願告訴的？」子貢說：「老師憑著溫和、善良、恭敬、節儉、謙讓的品德得來的。老師的請求，與普通人的請求大概不同吧？」</p>
<p>子曰：「父在，觀其志；父沒，觀其行；三年無改於父之道，可謂孝矣。」<br/>孔子說：「父親在時世時看其志向，父親死後看其行動，三年內不改父親的規矩習慣，可算孝了。」</p>
<p>有子曰：「禮之用，和為貴。先王之道斯為美，小大由之。有所不行，知和而和，不以禮節之，亦不可行也。」<br/>有子說：「禮法的運用，以和為貴。這是最美好的傳統，適用於一切事情。但僅知道『和為貴』是不行的，違反禮法而講『和』是絕對不行的。」</p>
<p>有子曰：「信近於義，言可復也；恭近於禮，遠恥辱也；因不失其親，亦可宗也。」<br/>有子說：「信譽符合道義，才能兌現諾言；恭敬符合禮法，才能遠離恥辱；任用可信賴的人，才會取得成功。」</p>
<p>子曰：「君子食無求飽，居無求安，敏於事而慎於言，就有道而正焉，可謂好學也已。」<br/>孔子說：「君子吃不求飽、住不求安、做事靈敏、言談謹慎、積極要求上進，就算好學了。」</p>
<p>子貢曰：「貧而無諂，富而無驕，何如？」子曰：「可也。未若貧而樂<sup><a class="footnote-link" href="#comment1" id="reference1">&#91;1&#93;</a></sup>，富而好禮者也。」子貢曰：「《詩》云：『如切如磋，如琢如磨。』其斯之謂與？」子曰：「賜也，始可與言詩已矣！告諸往而知來者。」<br/>子貢說：「貧窮卻不阿諛奉承，富貴卻不狂妄自大，怎樣？」孔子說：「可以。不如窮得有志氣，富得有涵養的人。」子貢說：「修養的完善，如同玉器的加工：切了再磋，琢了再磨，對吧？」孔子說：「子貢啊，現在可以與你談詩了。說到過去，你就知道未來。」</p>
<p>子曰：「不患人之不己知，患不知人也。」<br/>孔子說：「不怕沒人瞭解自己，就怕自己不瞭解別人。」</p>



<hr/>
<p class="footnote">【注释】</p>

<p class="footnote"><a class="footnote-link" id="comment1" href="#reference1">&#91;1&#93; </a> 樂 : 或作「樂道」。《知不足齋叢書》本、《古逸叢書》本《論語集解》作「樂道」。</p>


    </body>
</html>