<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>里仁</title>
    </head>
    <body>
        <h2><a href="contents.xhtml#a4">里仁</a></h2>
        

<p>子曰：「里仁為美。擇不處仁，焉得知？」<br/>孔子說：「同品德高尚的人住在一起，是最好不過的事。選住址不顧環境，哪算聰明？」</p>
<p>子曰：「不仁者不可以久處約，不可以長處樂。仁者安仁，知者利仁。」<br/>孔子說：「品質惡劣的人，忍受不了貧窮，享受不了快樂。仁者安仁，智者利仁。」</p>
<p>子曰：「唯仁者能好人，能惡人。」<br/>孔子說：「衹有仁者能正確地愛人，正確地恨人。」</p>
<p>子曰：「苟志於仁矣，無惡也。」<br/>孔子說：「一旦樹立了崇高的理想，就不會為非作歹。」</p>
<p>子曰：「富與貴是人之所欲也，不以其道得之，不處也；貧與賤是人之所惡也，不以其道得之，不去也。君子去仁，惡乎成名？君子無終食之間違仁，造次必於是，顛沛必於是。」<br/>孔子說：「富和貴，人人嚮往，不以正當的方法得到的，不要享受；貧和賤，人人厭惡，不以正當方法擺脫的，不要逃避。君子扔掉了仁愛之心，怎麽算君子？君子時刻不會違反仁道，緊急時如此，顛沛時如此。」</p>
<p>子曰：「我未見好仁者，惡不仁者。好仁者，無以尚之；惡不仁者，其為仁矣，不使不仁者加乎其身。有能一日用其力於仁矣乎？我未見力不足者。蓋有之矣，我未之見也。」<br/>孔子說：「我沒見過喜歡仁道的人，厭惡不仁道的人。喜歡仁道的人，認為仁道至高無上；厭惡不仁道的人，目的是避免受不仁道的人的影響。有能夠一天盡心為仁道的人嗎？我沒見過沒能力的，可能有，但我沒見過。</p>
<p>子曰：「人之過也，各於其黨。觀過，斯知仁矣。」<br/>孔子說：「人的過錯，各不相同。觀察過錯，就能瞭解人的精神境界。」</p>
<p>子曰：「朝聞道，夕死可矣。」<br/>孔子說：「早上理解真理，晚上死也值得。」</p>
<p>子曰：「士志於道，而恥惡衣惡食者，未足與議也。」<br/>孔子說：「立志追求真理，而恥於粗布淡飯的人，不值得交談。」</p>
<p>子曰：「君子之於天下也，無適也，無莫也，義之與比。」<br/>孔子說：「君子對於天下事，不刻意強求，不無故反對，一切按道義行事。」</p>
<p>子曰：「君子懷德，小人懷土；君子懷刑，小人懷惠。」<br/>孔子說：「君子心懷仁德，小人心懷家鄉；君子心懷法制，小人心懷實利。」</p>
<p>子曰：「放於利而行，多怨。」<br/>孔子說：「一切按利益行事的人，人人厭惡。」</p>
<p>子曰：「能以禮讓為國乎？何有？不能以禮讓為國，如禮何？」<br/>孔子說：「能以禮讓治國嗎？沒問題！不能以禮讓治國，怎麽實行禮法？」</p>
<p>子曰：「不患無位，患所以立；不患莫己知，求為可知也。」<br/>孔子說：「不要擔心沒有地位，要註意做人的立場；不要怕沒人瞭解自己，要想法使自己容易得到理解。」</p>
<p>子曰：「參乎！吾道一以貫之。」曾子曰：「唯。」子出。門人問曰：「何謂也？」曾子曰：「夫子之道，忠恕而已矣。」<br/>孔子說：「曾參啊！我的思想是用一個基本思想貫徹始終的。」曾子說：「是。」孔子走後，其他學生問：「什麽意思？」曾子說：「老師的思想，就是忠恕。」</p>
<p>子曰：「君子喻於義，小人喻於利。」<br/>孔子說：「君子通曉道義，小人通曉私利。」</p>
<p>子曰：「見賢思齊焉，見不賢而內自省也。」<br/>孔子說：「見到賢人，要向他看齊；見到不賢，要反省自己。」</p>
<p>子曰：「事父母幾諫。見志不從，又敬不違，勞而不怨。」<br/>孔子說：「父母有錯，要好言相勸，聽不進時，要尊重他們，要任勞任怨。」</p>
<p>子曰：「父母在，不遠遊。遊必有方。」<br/>孔子說：「父母在世時，不要走遠，必須遠走時，一定要留下準確的地址。」</p>
<p>子曰：「三年無改於父之道，可謂孝矣。」<br/>孔子說：「三年內不改父親的規矩習慣，可算孝了。」</p>
<p>子曰：「父母之年，不可不知也。一則以喜，一則以懼。」<br/>孔子說：「父母年齡，不能不知道。一因長壽而喜，一因年高而懼。」</p>
<p>子曰：「古者言之不出，恥躬之不逮也。」<br/>孔子說：「古人不輕易說話，是怕自己說到做不到。」</p>
<p>子曰：「以約失之者，鮮矣。」<br/>孔子說：「嚴於律己，就會少犯錯誤。」</p>
<p>子曰：「君子欲訥於言，而敏於行。」<br/>孔子說：「君子要言談簡潔，要行動敏捷。」</p>
<p>子曰：「德不孤，必有鄰。」<br/>孔子說：「高尚的人不會孤獨，必有志同道合者相聚。」</p>
<p>子游曰：「事君數，斯辱矣，朋友數，斯疏矣。」<br/>子游說：「在領導面前愛嘮叨，就會自取其辱；在朋友面前愛嘮叨，就會遭到疏遠。」</p>



    </body>
</html>