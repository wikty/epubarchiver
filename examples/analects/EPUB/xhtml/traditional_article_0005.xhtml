<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>公冶長</title>
    </head>
    <body>
        <h2><a href="contents.xhtml#a5">公冶長</a></h2>
        

<p>子謂公冶長，「可妻也。雖在縲絏之中，非其罪也」。以其子妻之。<br/>孔子評論公冶長：「可以把姑娘嫁給他。雖然坐過牢，但不是他的錯。」孔子把女兒嫁給了他。</p>
<p>子謂南容，「邦有道，不廢；邦無道，免於刑戮。」以其兄之子妻之。<br/>孔子評論南容：「國家太平時，不會倒霉；國家混亂時，不會坐牢。」孔子把侄女嫁給了他。</p>
<p>子謂子賤，「君子哉若人！魯無君子者，斯焉取斯？」<br/>孔子評論子賤：「這人是個君子！如果魯國沒有君子，他怎麽會有好品德？」</p>
<p>子貢問曰：「賜也何如？」子曰：「女器也。」曰：「何器也？」曰：「瑚璉也。」<br/>子貢問：「我怎樣？」孔子說：「你啊，象器皿一樣，衹有一種用途。」問：「什麽器皿？」答：「璉瑚。」</p>
<p>或曰：「雍也，仁而不佞。」子曰：「焉用佞？禦人以口給，屢憎於人。不知其仁，焉用佞？」<br/>有人說：「仲弓有仁德但沒口才。」孔子說：「要口才幹什麽？善於辯駁的人讓人討厭。我不知道他是否稱得上有仁德，要口才幹什麽？」</p>
<p>子使漆雕開仕。對曰：「吾斯之未能信。」子說。<br/>孔子要漆雕開當官。漆雕開說：「我還沒自信。」孔子聽後很高興。</p>
<p>子曰：「道不行，乘桴浮于海。從我者其由與？」子路聞之喜。子曰：「由也好勇過我，無所取材。」<br/>孔子說：「理想無法實現了，我準備乘筏漂到海上。會跟我走的，衹有子路吧？」子路聽說後很高興。孔子說：「子路啊，他比我勇敢，但缺乏才能。」</p>
<p>孟武伯問：「子路仁乎？」子曰：「不知也。」又問。子曰：「由也，千乘之國，可使治其賦也，不知其仁也。」「求也何如？」子曰：「求也，千室之邑，百乘之家，可使為之宰也，不知其仁也。」「赤也何如？」子曰：「赤也，束帶立於朝，可使與賓客言也，不知其仁也。」<br/>孟武伯問：「子路的品行到達了仁的境界嗎？」孔子說：「不知道。」又問。孔子說：「子路可以做大將，不知他仁否。「冉求怎樣？」孔子說：「冉求可以當市長，不知他仁否。「公西赤怎樣？」孔子說：「公西赤可以當外長，不知他是仁否。」</p>
<p>子謂子貢曰：「女與回也孰愈？」對曰：「賜也何敢望回。回也聞一以知十，賜也聞一以知二。」子曰：「弗如也！吾與女弗如也。」<br/>孔子對子貢說：「你和顏回比，誰強些？」子貢說：「我怎能和他比！他能聞一知十，我衹能聞一知二。」孔子說：「你是不如他，我同意你的看法。」</p>
<p>宰予晝寢。子曰：「朽木不可雕也，糞土之牆不可杇也，於予與何誅。」子曰：「始吾於人也，聽其言而信其行；今吾於人也，聽其言而觀其行。於予與改是。」<br/>宰予白天睡覺。孔子說：「他象朽木一樣無法雕琢，象糞牆一樣無法粉刷，我能拿他怎樣？」孔子又說：「以前我看人，他說什麽，我信什麽；現在我看人，聽他說，再看他做。因為宰予，我改了過來。」</p>
<p>子曰：「吾未見剛者。」或對曰：「申棖。」子曰：「棖也慾，焉得剛？」<br/>孔子說：「我沒見過堅強的人。」有人說：「申棖堅強。」孔子說：「申棖欲望太多，怎麽能堅強？」</p>
<p>子貢曰：「我不欲人之加諸我也，吾亦欲無加諸人。」子曰：「賜也，非爾所及也。」<br/>子貢說：「我不願被迫做自己不願做的事情，我也不願強迫別人去做。」孔子說：「子貢啊，這不是你能做到的。」</p>
<p>子貢曰：「夫子之文章，可得而聞也；夫子之言性與天道，不可得而聞也。」<br/>子貢說：「老師的文章，可以聽得到；老師有關本性和天道的理論，不是光靠聽就能理解的。」</p>
<p>子路有聞，未之能行，唯恐有聞。<br/>子路聽到一件該做的事，沒有做完時，就怕又會聽到另一件。</p>
<p>子貢問曰：「孔文子何以謂之文也？」子曰：「敏而好學，不恥下問，是以謂之文也。」<br/>子貢問：「孔文子憑什麽獲得『文』的稱號？」孔子說：「靈敏又好學，向比自己學問差的人請教時，不覺得沒面子，所以稱為『文』。」</p>
<p>子謂子產，「有君子之道四焉：其行己也恭，其事上也敬，其養民也惠，其使民也義。」<br/>孔子評論子產：「具有君子的四種品德：行為謙遜，尊敬上級，關心群衆疾苦，用人符合道義。」</p>
<p>子曰：「晏平仲善與人交，久而敬之。」<br/>孔子說：「晏平仲善於交朋友，交往越久，越受人尊敬。」</p>
<p>子曰：「臧文仲居蔡，山節藻梲，何如其知也？」<br/>孔子說：「臧文仲建造自己的宗廟，房頂呈拱形，柱子上畫著水草圖案，廟內藏著大龜，象天子的宗廟一樣，這怎麽算明智？」</p>
<p>子張問曰：「令尹子文三仕為令尹，無喜色；三已之，無慍色。舊令尹之政，必以告新令尹。何如？」子曰：「忠矣。」曰：「仁矣乎？」曰：「未知，焉得仁？」「崔子弒齊君，陳文子有馬十乘，棄而違之。至於他邦，則曰：『猶吾大夫崔子也。』違之。之一邦，則又曰：『猶吾大夫崔子也。』違之。何如？」子曰：「清矣。」曰：「仁矣乎？」曰：「未知。焉得仁？」<br/>子張問：「子文三次做宰相時，沒感到高興；三次被罷免時，沒感到委屈。卸任前，總是認真地辦理交接事宜，怎樣？」孔子說：「算忠心了。」問：「算仁嗎？」答：「不知道，哪來仁？」又問：「崔子殺了齊莊公，陳文子拋棄家產跑了。到了另一國，他說：『這裏的大夫同崔子一樣。』又跑了。再到一國，再說：『他們同崔子一樣。』再跑了。怎樣？」孔子說：「算清白了。」問：「算仁嗎？」答：「不知道，哪來仁？」</p>
<p>季文子三思而後行。子聞之，曰：「再，斯可矣。」<br/>季文子遇事總要思考三次，然後才行動。孔子聽說後，說：「思考兩次就可以了。」</p>
<p>子曰：「甯武子邦有道則知，邦無道則愚。其知可及也，其愚不可及也。」<br/>孔子說：「寧武子這人，國家太平時，就聰明，國家混亂時，就愚笨。他的聰明可以學得來，他的愚笨別人學不來。」</p>
<p>子在陳曰：「歸與！歸與！吾黨之小子狂簡，斐然成章，不知所以裁之。」<br/>孔子在陳國，說：「回去吧！回去吧！家鄉的學生們志大才疏，文採揚揚，不知該怎樣指導了。」</p>
<p>子曰：「伯夷、叔齊不念舊惡，怨是用希。」<br/>孔子說：「伯夷、叔齊不記仇，怨恨他們的人也就很少。」</p>
<p>子曰：「孰謂微生高直？或乞醯焉，乞諸其鄰而與之。」<br/>孔子說：「誰說微生直爽？有人向他要醋，他家沒有時，卻到鄰居家要來給人。」</p>
<p>子曰：「巧言、令色、足恭，左丘明恥之，丘亦恥之。匿怨而友其人，左丘明恥之，丘亦恥之。」<br/>孔子說：「甜言蜜語、滿臉堆笑、點頭哈腰，左丘明認為可恥，我也認為可恥；心懷怨恨跟人交朋友，左丘明認為可恥，我也認為可恥。」</p>
<p>顏淵、季路侍。子曰：「盍各言爾志？」子路曰：「願車馬、衣輕裘，與朋友共。敝之而無憾。」顏淵曰：「願無伐善，無施勞。」子路曰：「願聞子之志。」子曰：「老者安之，朋友信之，少者懷之。」<br/>顏淵、季路侍奉時。孔子說：「為什麽不說說各人的願望呢？」子路說：「願將車馬和裘衣和朋友共用，壞了也不遺憾。」顏淵說：「但願能做到不夸耀優點、不宣揚功勞。」子路說：「您的願望呢？」孔子說：「但願老人能享受安樂，少兒能得到關懷，朋友能夠信任我。」</p>
<p>子曰：「已矣乎！吾未見能見其過而內自訟者也。」<br/>孔子說：「這個社會完了！我沒見過明知有錯而能自我批評的人。」</p>
<p>子曰：「十室之邑，必有忠信如丘者焉，不如丘之好學也。」<br/>孔子說：「每十家必定有和我一樣講忠信的人，衹是不如我好學而已。」</p>



    </body>
</html>