<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>雍也</title>
    </head>
    <body>
        <h2><a href="contents.xhtml#a6">雍也</a></h2>
        

<p>子曰：「雍也可使南面。」<br/>孔子說：「仲弓可以當君主。」</p>
<p>仲弓問子桑伯子，子曰：「可也簡。」仲弓曰：「居敬而行簡，以臨其民，不亦可乎？居簡而行簡，無乃大簡乎？」子曰：「雍之言然。」<br/>仲弓問子桑伯子這人怎樣，孔子說：「還行，辦事簡明。」仲弓說：「計劃嚴密而又行動簡明，以此來管理百姓，不也可以嗎？計劃粗糙而又行動草率，不也太隨便了嗎？」孔子說：「你說得對。」</p>
<p>哀公問：「弟子孰為好學？」孔子對曰：「有顏回者好學，不遷怒，不貳過。不幸短命死矣！今也則亡，未聞好學者也。」<br/>哀公問：「您的學生中誰好學？」孔子答：「有個叫顏回的好學，不對人發怒，不重複犯錯。不幸短命死了，現在卻沒有，沒聽說過誰好學。」</p>
<p>子華使於齊，冉子為其母請粟。子曰：「與之釜。」請益。曰：「與之庾。」冉子與之粟五秉。子曰：「赤之適齊也，乘肥馬，衣輕裘。吾聞之也，君子周急不繼富。」<br/>子華出國當大使，冉子請孔子拿點米給子華的母親。孔子說：「給一百斤。」冉子說：「給多點吧。「加四十斤。」冉子給了兩千斤。孔子說：「子華在齊國，坐豪華車，穿名牌衣，我已聽說了。君子君子衹救濟窮人，不添加財富給富人。」</p>
<p>原思為之宰，與之粟九百，辭。子曰：「毋！以與爾鄰里鄉黨乎！」<br/>原思在孔子家做總管，孔子給他一萬斤糧食，他不要，孔子說：「不要推辭了，給你老家的鄉親們吧！」</p>
<p>子謂仲弓曰：「犂牛之子騂且角，雖欲勿用，山川其舍諸？」<br/>孔子講到仲弓時，說：「他雖然出身貧寒，但他卻象小牛犢一樣，長出了紅紅的毛、尖尖的角，適宜於祭祀山神，即使沒人想用，山神也不會答應。」</p>
<p>子曰：「回也，其心三月不違仁，其餘則日月至焉而已矣。」<br/>孔子說：「顏回能做到三個月心中不違反仁道；其他人，衹能十天半個月而已。」</p>
<p>季康子問：「仲由可使從政也與？」子曰：「由也果，於從政乎何有？」曰：「賜也，可使從政也與？」曰：「賜也達，於從政乎何有？」曰：「求也，可使從政也與？」曰：「求也藝，於從政乎何有？」<br/>季康子問：「可以讓仲由當官嗎？」孔子說：「仲由果斷，當好官沒問題！」問：「可以讓子貢當官嗎？」答：「子貢精明，當好官沒問題！」問：「可以讓冉求當官嗎？」說：「冉求多才多藝，當好官沒問題！」</p>
<p>季氏使閔子騫為費宰。閔子騫曰：「善為我辭焉。如有復我者，則吾必在汶上矣。」<br/>季氏請閔子騫當費市市長。閔子騫說：「請替我婉言謝絕了吧！如果再有人請我，我就逃到外國去。」</p>
<p>伯牛有疾，子問之，自牖執其手，曰：「亡之，命矣夫！斯人也而有斯疾也！斯人也而有斯疾也！」<br/>伯牛生玻孔子去探問，從窗口握著他的手，說：「快要死了，命該如此嗎？這樣的人竟然會得這樣的病！這樣的人竟然會得這樣的病！</p>
<p>子曰：「賢哉回也！一簞食，一瓢飲，在陋巷。人不堪其憂，回也不改其樂。賢哉回也！」<br/>孔子說：「顏回真賢德！一籃飯，一瓢水，在陋巷，人人都愁悶，他卻樂在其中。顏回真賢德！</p>
<p>冉求曰：「非不說子之道，力不足也。」子曰：「力不足者，中道而廢。今女畫。」<br/>冉求說：「我不是不喜歡您的學說，而是能力不足。」孔子說：「如果是能力不足的話，會半道而廢，現在你還沒開始，就不想前進了。」</p>
<p>子謂子夏曰：「女為君子儒，無為小人儒。」<br/>孔子對子夏說：「你要做君子式的學者，不要做小人式的學者。」</p>
<p>子游為武城宰。子曰：「女得人焉爾乎？」曰：「有澹臺滅明者，行不由徑。非公事，未嘗至於偃之室也。」<br/>子游為武城市長。孔子說：「你在那得到了人才嗎？「有個叫澹臺滅明的人，一貫走正道，沒有公事，從不到我家裏來。」</p>
<p>子曰：「孟之反不伐，奔而殿。將入門，策其馬，曰：『非敢後也，馬不進也。』」<br/>孔子說：「孟之反不自誇，打仗撤退時，主動在後面掩護，剛進城門，他策馬快速通過歡迎隊伍，說：『不是我有膽走在最後，是馬跑不快』。」</p>
<p>子曰：「不有祝鮀之佞而有宋朝之美，難乎免於今之世矣！」<br/>孔子說：「沒有祝鮀的口才、卻有宋朝的美貌，一生難免災禍。」</p>
<p>子曰：「誰能出不由戶？何莫由斯道也？」<br/>孔子說：「誰能出門不走門，為什麽沒人走我這條路呢？」</p>
<p>子曰：「質勝文則野，文勝質則史。文質彬彬，然後君子。」<br/>孔子說：「一個人如果他的品質勝過文採就會粗野，文採勝過品質就會浮華。衹有文採和品質配合恰當，才是君子。」</p>
<p>子曰：「人之生也直，罔之生也幸而免。」<br/>孔子說：「人正直，才能生活幸福；不正直的人有時也能生活平安，那衹是僥幸逃過了災難而已。」</p>
<p>子曰：「知之者不如好之者，好之者不如樂之者。」<br/>孔子說：「知道學習不如喜歡學習，喜歡學習不如以學習為快樂。」</p>
<p>子曰：「中人以上，可以語上也；中人以下，不可以語上也。」<br/>孔子說：「中上等天賦的人，可以同他研究高深的學問；中下等天賦的人，不可以同他討論高深的學問。」</p>
<p>樊遲問知。子曰：「務民之義，敬鬼神而遠之，可謂知矣。」問仁。曰：「仁者先難而後獲，可謂仁矣。」<br/>樊遲問智，孔子說：「做事順應民心，尊重宗教卻遠離宗教，就算明智了。」又問仁，答：「吃苦在前、享受在後，就算仁了。」</p>
<p>子曰：「知者樂水，仁者樂山；知者動，仁者靜；知者樂，仁者壽。」<br/>孔子說：「明智的人喜歡水，仁慈的人喜歡山；明智的人好動，仁慈的人好靜；明智的人快樂，仁慈的人長壽。」</p>
<p>子曰：「齊一變，至於魯；魯一變，至於道。」<br/>孔子說：「齊國的制度經過改革，就能達到魯國的水平；魯國的制度經過改革，就能走上正道。」</p>
<p>子曰：「觚不觚，觚哉！觚哉！」<br/>孔子說：「這種祭禮用具，四不象，這是什麽用具！」</p>
<p>宰我問曰：「仁者，雖告之曰：『井有仁焉。』其從之也？」子曰：「何為其然也？君子可逝也，不可陷也；可欺也，不可罔也。」<br/>宰我問：「作為一個仁慈的人，如果有人告訴他：『有個仁慈的人落井了』，他會跳下去嗎？」孔子說：「怎麽能這樣？君子可以去救人，卻不可陷進去；可以受欺騙，卻不可以盲目行動。」</p>
<p>子曰：「君子博學於文，約之以禮，亦可以弗畔矣夫！」<br/>孔子說：「廣泛學習、遵紀守法，就不會誤入歧途！」</p>
<p>子見南子，子路不說。夫子矢之曰：「予所否者，天厭之！天厭之！」<br/>孔子會見了風流大美人南子，子路不高興。夫子發誓說：「若我有歪心，老天討厭我吧！老天討厭我吧！」</p>
<p>子曰：「中庸之為德也，其至矣乎！民鮮久矣。」<br/>孔子說：「中庸作為道德標準，可算至高無上了！人們缺少它很久了。」</p>
<p>子貢曰：「如有博施於民而能濟眾，何如？可謂仁乎？」子曰：「何事於仁，必也聖乎！堯舜其猶病諸！夫仁者，己欲立而立人，己欲達而達人。能近取譬，可謂仁之方也已。」<br/>子貢說：「如有人能讓百姓都得到實惠，又能扶貧濟困，怎樣？可算仁人嗎？」孔子說：「豈止是仁人！必定是聖人！堯舜都做不到！所謂仁人，衹要能做到自己想成功時先幫別人成功，自己想得到時先幫別人得到，就可以了。推己及人，可算實行仁的方法。」</p>



    </body>
</html>