<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>述而</title>
    </head>
    <body>
        <h2><a href="contents.xhtml#a7">述而</a></h2>
        

<p>子曰：「述而不作，信而好古，竊比於我老彭。」<br/>孔子說：「傳授知識而不從事創作，相信先人而又愛好古代典籍，我可以自比於商朝時的老彭。」</p>
<p>子曰：「默而識之，學而不厭，誨人不倦，何有於我哉？」<br/>孔子說：「將知識默記在心，學習時，不感到滿足；教人時，不感到疲倦，對我來說沒什麽問題。」</p>
<p>子曰：「德之不脩，學之不講，聞義不能徙，不善不能改，是吾憂也。」<br/>孔子說：「對品德不進行培養，對學問不進行鑽研，聽到好人好事不能跟著做，有了錯誤不能及時改正，這就是我所擔憂的。」</p>
<p>子之燕居，申申如也，夭夭如也。<br/>孔子在家沒事時，衣冠整潔，悠閒自在。</p>
<p>子曰：「甚矣吾衰也！久矣吾不復夢見周公。」<br/>孔子說：「我衰老得多嚴重啊！很久沒再夢見周公了。」</p>
<p>子曰：「志於道，據於德，依於仁，游於藝。」<br/>孔子說：「樹立崇高理想、培養高尚品德、心懷仁慈友愛、陶冶高雅情操。」</p>
<p>子曰：「自行束脩以上，吾未嘗無誨焉。」<br/>孔子說：「衹要帶了見面禮，沒有我不教育的人。」</p>
<p>子曰：「不憤不啟，不悱不發，舉一隅不以三隅反，則不復也。」<br/>孔子說：「不到苦思冥想時，不去提醒；不到欲說無語時，不去引導。不能舉一例能理解三個類似的問題，就不要再教他了。」</p>
<p>子食於有喪者之側，未嘗飽也。<br/>有戴孝人在旁時，孔子從未吃飽過。</p>
<p>子於是日哭，則不歌。<br/>當天哭過，孔子一天就不唱歌。</p>
<p>子謂顏淵曰：「用之則行，舍之則藏，唯我與爾有是夫！」子路曰：「子行三軍，則誰與？」子曰：「暴虎馮河，死而無悔者，吾不與也。必也臨事而懼，好謀而成者也。」<br/>孔子對顏淵說：「受重用時，就展露才華；不受重用時，就韜光養晦。衹有我和你能做到！」子路說：「您帶兵作戰時，讓誰輔助？」孔子說：「徒手斗猛虎、赤腳過深河，至死不悔的人，我不需要。我需要的是那種小心行事、以智謀取勝的人。」</p>
<p>子曰：「富而可求也，雖執鞭之士，吾亦為之。如不可求，從吾所好。」<br/>孔子說：「如能緻富，哪怕是趕車，我也乾；如不能，則隨我所好。」</p>
<p>子之所慎：齊，戰，疾。<br/>孔子慎重的事：齋戒、戰爭、疾玻</p>
<p>子在齊聞韶，三月不知肉味。曰：「不圖為樂之至於斯也！」<br/>孔子在齊國聽《韶樂》，三月不知肉味。他說：「沒想到好音樂這樣迷人。」</p>
<p>冉有曰：「夫子為衛君乎？」子貢曰：「諾。吾將問之。」入，曰：「伯夷、叔齊何人也？」曰：「古之賢人也。」曰：「怨乎？」曰：「求仁而得仁，又何怨。」出，曰：「夫子不為也。」<br/>冉有說：「老師打算輔佐衛國的君主嗎？」子貢說：「哦，我去問問。」子貢進去後，問：「伯夷、叔齊那種人？」答：「古代賢人埃」問：「他們後悔嗎？」答：「求仁而得仁，後悔什麽？」子貢出來說：「老師不會去。」</p>
<p>子曰：「飯疏食飲水，曲肱而枕之，樂亦在其中矣。不義而富且貴，於我如浮雲。」<br/>孔子說：「吃粗糧、喝白水、彎著胳膊當枕頭，樂也在其中了！缺少仁義的富貴，對我來說，就象天上的浮雲。」</p>
<p>子曰：「加我數年，五十以學易，可以無大過矣。」<br/>孔子說：「如果我能多活幾年，五十歲學《周易》，就可以無大錯了。」</p>
<p>子所雅言，詩、書、執禮，皆雅言也。<br/>孔子有時講普通話：讀詩、讀書、舉行典禮時，都用普通話。</p>
<p>葉公問孔子於子路，子路不對。子曰：「女奚不曰，其為人也，發憤忘食，樂以忘憂，不知老之將至云爾。」<br/>葉公問子路：孔子是怎樣的人，子路不回答。孔子說：「你怎麽不說：他這個人啊，發憤學習就忘記吃飯，高興起來就忘記了憂愁，不知道快要變老了等等？」</p>
<p>子曰：「我非生而知之者，好古，敏以求之者也。」<br/>孔子說：「我不是天生就有學問的，衹是個喜歡讀書、勤奮敏捷地追求知識的人。」</p>
<p>子不語怪，力，亂，神。<br/>孔子不談論：怪異、暴力、變亂、鬼神。</p>
<p>子曰：「三人行，必有我師焉。擇其善者而從之，其不善者而改之。」<br/>孔子說：「三人走路，必有人可作為我的老師。選擇他的優點向他學習，借鑒他的缺點進行自我改正。」</p>
<p>子曰：「天生德於予，桓魋其如予何？」<br/>孔子說：「老天賦予我高尚的品德，追殺我的人能把我怎樣？」</p>
<p>子曰：「二三子以我為隱乎？吾無隱乎爾。吾無行而不與二三子者，是丘也。」<br/>孔子說：「學生們，你們以為我教學有保留嗎？我沒有保留，我沒什麽不是同你們一起做的，孔丘就是這樣的人。」</p>
<p>子以四教：文，行，忠，信。<br/>孔子教學有四項內容：文獻、品行、忠誠、信實。</p>
<p>子曰：「聖人，吾不得而見之矣；得見君子者，斯可矣。」子曰：「善人，吾不得而見之矣；得見有恆者，斯可矣。亡而為有，虛而為盈，約而為泰，難乎有恆矣。」<br/>孔子說：「聖人，我不可能看到了；能看到君子，也就可以了。善人，我不可能看到了；能看到一心向善的人，也就可以了。沒有卻裝作擁有、空虛卻裝作充實、貧窮卻裝作富裕，打腫臉充胖子的人，很難一心向善！」</p>
<p>子釣而不綱，弋不射宿。<br/>孔子衹釣魚而不撒網、衹射飛鳥而不射睡鳥。</p>
<p>子曰：「蓋有不知而作之者，我無是也。多聞擇其善者而從之，多見而識之，知之次也。」<br/>孔子說：「有一種人，不瞭解情況就冒然行事，我不會這樣。多聽，向先進人物學習；多看，把細節牢記在心。就是掌握知識的最好方法。」</p>
<p>互鄉難與言，童子見，門人惑。子曰：「與其進也，不與其退也，唯何甚！人潔己以進，與其潔也，不保其往也。」<br/>有個地方風氣不正，那裏的人不講道理，該地的一個少年卻得到了孔子的接見，學生們都很疑惑。孔子說：「肯定他的進步，不等於認可他過去的錯誤，何必糾著別人的辮子不放呢？人家改好了，要肯定他有進步，過去的就不要提了。」</p>
<p>子曰：「仁遠乎哉？我欲仁，斯仁至矣。」<br/>孔子說：「仁離我們很遠嗎？我想要仁，仁就來了。」</p>
<p>陳司敗問昭公知禮乎？孔子曰：「知禮。」孔子退，揖巫馬期而進之，曰：「吾聞君子不黨，君子亦黨乎？君取於吳為同姓，謂之吳孟子。君而知禮，孰不知禮？」巫馬期以告。子曰：「丘也幸，苟有過，人必知之。」<br/>陳司敗問：「昭公知禮嗎？」孔子說：「知禮。」孔子走後，陳司敗對巫馬期說：「我聽說君子不袒護人，君子也袒護人嗎？昭公娶了一個吳國人做夫人，也姓姬，他卻將她改名換姓，叫她吳孟子。他也知禮，誰不知禮？」巫馬期把這話告訴了孔子，孔子說：「我真幸運，一有錯，就必定有人知道。」</p>
<p>子與人歌而善，必使反之，而後和之。<br/>孔子和別人一起唱歌，如果別人唱得好，就必定要他再唱，然後自己跟著唱。</p>
<p>子曰：「文，莫吾猶人也。躬行君子，則吾未之有得。」<br/>孔子說：「在理論知識方面，我還過得去；在品德修養方面，我卻做得不夠好。」</p>
<p>子曰：「若聖與仁，則吾豈敢？抑為之不厭，誨人不倦，則可謂云爾已矣。」公西華曰：「正唯弟子不能學也。」<br/>孔子說：「如果說到聖人和仁人，我豈敢當？不過，永不滿足地提高修養，不厭其煩地教育學生。則可以這麽說。」公西華說：「這正是我們做不到的。」</p>
<p>子疾病，子路請禱。子曰：「有諸？」子路對曰：「有之。誄曰：『禱爾于上下神祇。』」子曰：「丘之禱久矣。」<br/>孔子生重病，子路祈禱。孔子說：「有這回事嗎？」子路答：「有。我祈禱天神地神保佑您平安。」孔子說：「我早就祈禱了。」</p>
<p>子曰：「奢則不孫，儉則固。與其不孫也，寧固。」<br/>孔子說：「奢侈就會驕狂，節約就會寒酸，與其驕狂，寧可寒酸。」</p>
<p>子曰：「君子坦蕩蕩，小人長戚戚。」<br/>孔子說：「君子總是胸懷寬廣，小人總是憂愁悲傷。」</p>
<p>子溫而厲，威而不猛，恭而安。<br/>孔子溫和而又嚴肅，威武而不凶猛，莊重而又安詳。</p>



    </body>
</html>