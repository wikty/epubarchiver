<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>子罕</title>
    </head>
    <body>
        <h2><a href="contents.xhtml#a9">子罕</a></h2>
        

<p>子罕言利，與命，與仁。<br/>孔子極少談論：私利、命運、仁道。</p>
<p>達巷黨人曰：「大哉孔子！博學而無所成名。」子聞之，謂門弟子曰：「吾何執？執御乎？執射乎？吾執御矣。」<br/>貴族區的人說：「孔子真偉大！博學多才，樣樣都是專家。」孔子聽說後，對學生說：「我的專長是什麽？是駕駛？是射擊？大概是駕駛吧。」</p>
<p>子曰：「麻冕，禮也；今也純，儉。吾從眾。拜下，禮也；今拜乎上，泰也。雖違眾，吾從下。」<br/>孔子說：「用麻布做禮帽，是以前的規定；現在都用絲綢，比較節約，我隨大衆。在堂下拜見君主，是以前的規定；現在都堂上拜，沒有禮貌。雖然違反大衆，我還是贊同在堂下拜。」</p>
<p>子絕四：毋意，毋必，毋固，毋我。<br/>孔子杜絕四種弊病：不主觀臆斷，不絕對肯定，不固執己見，不唯我獨尊。」</p>
<p>子畏於匡。曰：「文王既沒，文不在茲乎？天之將喪斯文也，後死者不得與於斯文也；天之未喪斯文也，匡人其如予何？」<br/>孔子在匡地被困，他說：「文王死了後，文化遺產不都由我繼承嗎？老天若要滅絕文化，我就不會掌握這些文化了；老天若不滅絕文化，匡人能把我怎樣？」</p>
<p>大宰問於子貢曰：「夫子聖者與？何其多能也？」子貢曰：「固天縱之將聖，又多能也。」子聞之，曰：「大宰知我乎！吾少也賤，故多能鄙事。君子多乎哉？不多也。」<br/>太宰問子貢：「老師是聖人嗎？為什麽如此多才多藝？」子貢說：「老天本來就要他成為聖人，又要他多才多藝。」孔子聽說後，說：「太宰瞭解我嗎？我小時候生活艱難，所以會乾一些粗活。貴族會有這麽多技藝嗎？不會有的。」</p>
<p>牢曰：「子云，『吾不試，故藝』。」<br/>牢說：「孔子說過：『我沒有被重用，所以學會了許多技藝。』」</p>
<p>子曰：「吾有知乎哉？無知也。有鄙夫問於我，空空如也，我叩其兩端而竭焉。」<br/>孔子說：「我知識豐富嗎？我無知埃有個農民問我，他提出的問題，我一無所知，我問了事情的來龍去脈後，才徹底清楚了。」</p>
<p>子曰：「鳳鳥不至，河不出圖，吾已矣夫！」<br/>孔子說：「鳳凰不飛來，黃河不出圖，這些象徵出聖人的現象都沒出現，看來我完了。」</p>
<p>子見齊衰者、冕衣裳者與瞽者，見之，雖少必作；過之，必趨。<br/>孔子見戴孝的人、穿官服的人、以及盲人，即使是年輕人，也必定站起來；從他們身邊過，必定快走。</p>
<p>顏淵喟然歎曰：「仰之彌高，鑽之彌堅；瞻之在前，忽焉在後。夫子循循然善誘人，博我以文，約我以禮。欲罷不能，既竭吾才，如有所立卓爾。雖欲從之，末由也已。」<br/>顏淵感嘆地說：「老師的學問越仰望越覺得高聳，越鑽研越覺得深厚；看著就在前面，忽然卻在後面。老師步步引導，用知識豐富我，用禮法約束我，想不學都不成。我竭盡全力，仍然象有座高山矗立眼前。我想攀上去，但覺得無路可走。」</p>
<p>子疾病，子路使門人為臣。病閒，曰：「久矣哉！由之行詐也，無臣而為有臣。吾誰欺？欺天乎？且予與其死於臣之手也，無寧死於二三子之手乎？且予縱不得大葬，予死於道路乎？」<br/>孔子得了重病，子路讓同學當傭人。病情好轉後，孔子說：「子路騙我很久了！我沒有傭人卻冒出來了傭人。我欺騙誰？欺天嗎？與其讓傭人給我送終，不如讓學生給我送終！即使我的喪事辦得不隆重，我的屍體還會丟在路上嗎？」</p>
<p>子貢曰：「有美玉於斯，韞匵而藏諸？求善賈而沽諸？」子曰：「沽之哉！沽之哉！我待賈者也。」<br/>子貢說：「假如這有塊美玉，是用櫃子藏起來呢？還是賣給識貨的人呢？」孔子說：「賣出去！賣出去！我等著識貨的人。」</p>
<p>子欲居九夷。或曰：「陋，如之何！」子曰：「君子居之，何陋之有？」<br/>孔子想到一個邊遠地區去住。有人說：「這地方很落後，怎麽辦？」孔子說：「君子住在那，還有什麽落後？」</p>
<p>子曰：「吾自衛反魯，然後樂正，雅頌各得其所。」<br/>孔子說：「我從衛國返回魯國，才把音樂整理好，《雅》、《頌》都安排妥當。」</p>
<p>子曰：「出則事公卿，入則事父兄，喪事不敢不勉，不為酒困，何有於我哉？」<br/>孔子說：「在外獻身祖國，在家孝順父母，盡力辦好喪事，不酗酒，對我有什麽問題？」</p>
<p>子在川上，曰：「逝者如斯夫！不舍晝夜。」<br/>孔子在河邊說：「時光如流水！日夜不停留。」</p>
<p>子曰：「吾未見好德如好色者也。」<br/>孔子說：「我沒見過喜歡美德如同喜歡美色的人。」</p>
<p>子曰：「譬如為山，未成一簣，止，吾止也；譬如平地，雖覆一簣，進，吾往也。」<br/>孔子說：「譬如堆山，還差一筐，沒堆成就停了，功虧一簣是自己造成的；譬如填坑，衹倒一筐，繼續填下去，堅持不懈是自己決定的。」</p>
<p>子曰：「語之而不惰者，其回也與！」<br/>孔子說：「聽我說話毫不懈怠的人，衹有顏回吧！」</p>
<p>子謂顏淵，曰：「惜乎！吾見其進也，未見其止也。」<br/>孔子評論顏回：「可惜啊！我衹見他前進，沒見他停止。」</p>
<p>子曰：「苗而不秀者有矣夫！秀而不實者有矣夫！」<br/>孔子說：「出了苗而不開花的情況是有的！開了花而不結果的情況也是有的！」</p>
<p>子曰：「後生可畏，焉知來者之不如今也？四十、五十而無聞焉，斯亦不足畏也已。」<br/>孔子說：「年輕人值得敬佩，怎知後代不如今人？四五十歲還默默無聞的人，就沒什麽前程了。」</p>
<p>子曰：「法語之言，能無從乎？改之為貴。巽與之言，能無說乎？繹之為貴。說而不繹，從而不改，吾末如之何也已矣。」<br/>孔子說：「合情合理的規勸，能不聽從嗎？改正了錯誤才是可貴；恭維贊揚的話語，能不令人高興嗎？分析了原因才是可貴。衹高興而不分析、衹聽從而不改正的人，我是一點辦法也沒有。」</p>
<p>子曰：「主忠信，毋友不如己者，過則勿憚改。」<br/>孔子說：「一切要以忠信為本，不要結交不如自己的朋友，有錯誤不要怕改正。」</p>
<p>子曰：「三軍可奪帥也，匹夫不可奪志也。」<br/>孔子說：「三軍可以剝奪主帥，匹夫不可剝奪志向。」</p>
<p>子曰：「衣敝縕袍，與衣狐貉者立，而不恥者，其由也與？『不忮不求，何用不臧？』」子路終身誦之。子曰：「是道也，何足以臧？」<br/>孔子說：「穿著破舊衣服，與穿著狐皮貉皮衣服的人站在一起，而不感到慚愧的人，大概衹有子路吧？『不嫉妒不貪婪，有何不好？』」子路終身記著這話。孔子知道後，又說：「這是應該做到的，怎值得滿足？」</p>
<p>子曰：「歲寒，然後知松柏之後彫也。」<br/>孔子說：「天冷時，才知道鬆柏最後凋謝。」</p>
<p>子曰：「知者不惑，仁者不憂，勇者不懼。」<br/>孔子說：「明智的人不會迷惑，仁愛的人不會憂愁，勇敢的人不會害怕。」</p>
<p>子曰：「可與共學，未可與適道；可與適道，未可與立；可與立，未可與權。」<br/>孔子說：「共同學習，不一定能共同進步；共同進步，不一定能共同創業；共同創業，不一定能共同開拓。」</p>
<p>「唐棣之華，偏其反而。豈不爾思？室是遠而。」子曰：「未之思也，夫何遠之有？」<br/>有一首詩這樣說：「唐棣開花，翩翩搖擺，我能不思念嗎？衹是離得太遠了。」孔子說：「不是真的思念，如果真的思念，再遠又有什麽關繫？」</p>



    </body>
</html>