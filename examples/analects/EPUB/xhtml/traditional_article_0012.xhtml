<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>顏淵</title>
    </head>
    <body>
        <h2><a href="contents.xhtml#a12">顏淵</a></h2>
        

<p>顏淵問仁。子曰：「克己復禮為仁。一日克己復禮，天下歸仁焉。為仁由己，而由人乎哉？」顏淵曰：「請問其目。」子曰：「非禮勿視，非禮勿聽，非禮勿言，非禮勿動。」顏淵曰：「回雖不敏，請事斯語矣。」<br/>顏淵問仁。孔子說：「用堅強的意志、頑強的拼搏精神，主持正義、捍衛道德、維護和平，這就是仁。一旦做到了這一點，普天下的人都會崇敬你、追隨你、向你學習。為崇高理想而奮斗要靠的是自己，難道還能靠別人嗎？」顏淵說：「請問其詳？」孔子說：「違反禮法的事不要看、不要聽、不要說、不要做。」顏淵說：「我雖不才，願照此辦理。」</p>
<p>仲弓問仁。子曰：「出門如見大賓，使民如承大祭。己所不欲，勿施於人。在邦無怨，在家無怨。」仲弓曰：「雍雖不敏，請事斯語矣。」<br/>仲弓問仁。孔子說：「出門時要象會見貴賓一樣莊重，建工程時要象舉行盛大祭典一樣嚴肅。自己不願做的，不要強加於人。同事中相處融洽，親屬中和睦友愛。」仲弓說：「我雖不才，願照此辦理。」</p>
<p>司馬牛問仁。子曰：「仁者其言也訒。」曰：「其言也訒，斯謂之仁已乎？」子曰：「為之難，言之得無訒乎？」<br/>司馬牛問仁。孔子說：「仁者言談謹慎。」說：「言談謹慎，就能叫做仁嗎？」孔子說：「做起來很難，言談能不謹慎嗎？」</p>
<p>司馬牛問君子。子曰：「君子不憂不懼。」曰：「不憂不懼，斯謂之君子已乎？」子曰：「內省不疚，夫何憂何懼？」<br/>司馬牛問君子。孔子說：「君子不憂不懼。」問：「不憂不懼，就能叫做君子嗎？」孔子說：「問心無愧，何來憂懼？」</p>
<p>司馬牛憂曰：「人皆有兄弟，我獨亡。」子夏曰：「商聞之矣：死生有命，富貴在天。君子敬而無失，與人恭而有禮。四海之內，皆兄弟也。君子何患乎無兄弟也？」<br/>司馬牛憂傷地說：「別人都有兄弟，唯獨我沒有。」子夏說：「我聽說過：『死生有命，富貴在天』。君子敬業而不犯錯誤，對人恭敬而有禮。四海之內，皆兄弟。君子擔心什麽沒有兄弟？」</p>
<p>子張問明。子曰：「浸潤之譖，膚受之愬，不行焉。可謂明也已矣。浸潤之譖膚受之愬不行焉，可謂遠也已矣。」<br/>子張問明。孔子說：「暗中謠言、惡毒誹謗，傳到你這裏就行不通了，就算英明瞭，就算看得遠了。」</p>
<p>子貢問政。子曰：「足食。足兵。民信之矣。」子貢曰：「必不得已而去，於斯三者何先？」曰：「去兵。」子貢曰：「必不得已而去，於斯二者何先？」曰：「去食。自古皆有死，民無信不立。」<br/>子貢問政。孔子說：「確保豐衣足食、軍事強大、人民信任。」子貢說：「如果不能同時做到，以上三項中哪項可以去掉？「軍事。「如果還不行，剩下二項中哪項可以去掉？「衣食。自古皆有死，缺少人民的信任，國家就要滅亡。」</p>
<p>棘子成曰：「君子質而已矣，何以文為？」子貢曰：「惜乎！夫子之說，君子也。駟不及舌。文猶質也，質猶文也。虎豹之鞟，猶犬羊之鞟。」<br/>棘子成說：「君子品質好就可以了，何必要有文化？」子貢說：「可惜啊，您這樣理解君子，您應為說這話而後悔。文化和品質同樣重要。就象虎豹的皮革與犬羊的皮革難以分別一樣。」</p>
<p>哀公問於有若曰：「年饑，用不足，如之何？」有若對曰：「盍徹乎？」曰：「二，吾猶不足，如之何其徹也？」對曰：「百姓足，君孰與不足？百姓不足，君孰與足？」<br/>哀公問有若：「饑荒年，國庫空，怎麽辦？」有若說：「賦稅減半。「現在我還嫌稅少，怎麽能減半？「百姓富裕了，您還會不富裕？百姓貧窮了，您哪來富裕？」</p>
<p>子張問崇德、辨惑。子曰：「主忠信，徙義，崇德也。愛之欲其生，惡之欲其死。既欲其生，又欲其死，是惑也。『誠不以富，亦祗以異。』」<br/>子張問提高品德、明辨是非。孔子說：「以忠信為宗旨，弘揚正義，就可以提高品德。對一個人，愛的時候，就希望他長生不老；恨的時候，就希望他馬上去死。既盼他長生，又盼他快死，這就是不辨是非。這樣做對自己沒好處，衹能使人覺得你不正常。」</p>
<p>齊景公問政於孔子。孔子對曰：「君君，臣臣，父父，子子。」公曰：「善哉！信如君不君，臣不臣，父不父，子不子，雖有粟，吾得而食諸？」<br/>齊景公問政。孔子說：「君象君、臣象臣、父象父、子象子。」齊景公說：「說得好極了！如果君不象君、臣不象臣、父不象父、子不象子，即使糧食再多，我能吃到嗎？」</p>
<p>子曰：「片言可以折獄者，其由也與？」子路無宿諾。<br/>孔子說：「僅憑片面之詞就可以斷案的人，大概衹有仲由吧？」子路履行諾言從不拖到第二天。</p>
<p>子曰：「聽訟，吾猶人也，必也使無訟乎！」<br/>孔子說：「審案，我跟別人一樣。我想做的是：使案件消失！」</p>
<p>子張問政。子曰：「居之無倦，行之以忠。」<br/>子張問政。孔子說：「勤勉為公，忠心報國。」</p>
<p>子曰：「君子博學於文，約之以禮，亦可以弗畔矣夫！」<br/>孔子說：「廣泛學習、遵紀守法，就不會誤入歧途！」</p>
<p>子曰：「君子成人之美，不成人之惡。小人反是。」<br/>孔子說：「君子幫助人取得成績，不促使人陷入失敚小人相反。」</p>
<p>季康子問政於孔子。孔子對曰：「政者，正也。子帥以正，孰敢不正？」<br/>季康子問政。孔子說：「所謂政治，就是正直。您以正直做表率，誰還敢不正直？」</p>
<p>季康子患盜，問於孔子。孔子對曰：「苟子之不欲，雖賞之不竊。」<br/>季康子苦於盜賊，問孔子怎麽辦。孔子說：「如果您不貪婪，即使盜竊有賞，也沒人去幹。」</p>
<p>季康子問政於孔子曰：「如殺無道，以就有道，何如？」孔子對曰：「子為政，焉用殺？子欲善，而民善矣。君子之德風，小人之德草。草上之風，必偃。」<br/>季康子問政：「如果殺掉惡人，延攬好人，怎樣？」孔子說：「您治理國家，怎麽要殺人呢？如果您善良，人民自然也就善良。領導的品德象風，群衆的品德象草，風在草上吹，草必隨風倒。」</p>
<p>子張問：「士何如斯可謂之達矣？」子曰：「何哉，爾所謂達者？」子張對曰：「在邦必聞，在家必聞。」子曰：「是聞也，非達也。夫達也者，質直而好義，察言而觀色，慮以下人。在邦必達，在家必達。夫聞也者，色取仁而行違，居之不疑。在邦必聞，在家必聞。」<br/>子張問：「怎樣才能顯達呢？」孔子說：「你所說的顯達是什麽意思？」子張說：「國外有名，國內有名。」孔子說：「這是名，不是達。所謂顯達，就是品質正直，崇尚道義，善於察言觀色，甘心處於人下。這樣就會國外顯達，國內顯達。表面仁義而內心相反、以仁義自居而不疑的人，也能騙取國內外的名聲。」</p>
<p>樊遲從遊於舞雩之下，曰：「敢問崇德、脩慝、辨惑。」子曰：「善哉問！先事後得，非崇德與？攻其惡，無攻人之惡，非脩慝與？一朝之忿，忘其身，以及其親，非惑與？」<br/>樊遲陪孔子到魯國的天壇游覽。樊遲問：「請問怎樣才能提高品德、改正錯誤、明辨是非？」孔子說：「問得好！吃苦在前，享受在後，不就能提高品德嗎？進行自我批評，不去批評別人，不就能改正錯誤嗎？忍不住一時之氣，忘了自己和親人的安危，不就是糊塗嗎？」</p>
<p>樊遲問仁。子曰：「愛人。」問知。子曰：「知人。」樊遲未達。子曰：「舉直錯諸枉，能使枉者直。」樊遲退，見子夏。曰：「鄉也吾見於夫子而問知，子曰，『舉直錯諸枉，能使枉者直』，何謂也？」子夏曰：「富哉言乎！舜有天下，選於眾，舉皋陶，不仁者遠矣。湯有天下，選於眾，舉伊尹，不仁者遠矣。」<br/>樊遲問仁，孔子說：「對人慈愛。」問智，孔子說：「對人瞭解。」樊遲不理解。孔子說：「以正壓邪，能使邪者正。」樊遲退出來，見子夏說：「剛才我見到老師，問什麽是智，老師說：『以正壓邪，能使邪者正』，是什麽意思？」子夏說：「這話很深刻！舜管理天下，從群衆中選拔人才，選了皋陶，邪惡之徒從此銷聲匿跡。湯管理天下，從群衆中選拔人才，選了伊尹，不法之徒從此無影無蹤。」</p>
<p>子貢問友。子曰：「忠告而善道之，不可則止，無自辱焉。」<br/>子貢問怎麽交友。孔子說：「忠心地勸告，善意地引導，不聽則止，不要自取其辱。」</p>
<p>曾子曰：「君子以文會友，以友輔仁。」<br/>曾子說：「君子以知識結交朋友，以朋友輔助仁義。」</p>



    </body>
</html>