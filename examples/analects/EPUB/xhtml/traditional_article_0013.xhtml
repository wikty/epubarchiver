<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>子路</title>
    </head>
    <body>
        <h2><a href="contents.xhtml#a13">子路</a></h2>
        

<p>子路問政。子曰：「先之，勞之。」請益。曰：「無倦。」<br/>子路問政，孔子說：「身先士卒，教人勤奮。」子路請孔子多說一點。孔子說：「不要鬆懈。」</p>
<p>仲弓為季氏宰，問政。子曰：「先有司，赦小過，舉賢才。」曰：「焉知賢才而舉之？」曰：「舉爾所知。爾所不知，人其舍諸？」<br/>仲弓當了季氏的總管，問政。孔子說：「使下屬各司其職，寬容小錯，提拔賢才。」仲弓問：「怎知誰是賢才而提拔？」孔子說：「提拔你所知道的，你不知道的，別人會埋沒他嗎？」</p>
<p>子路曰：「衛君待子而為政，子將奚先？」子曰：「必也正名乎！」子路曰：「有是哉，子之迂也！奚其正？」子曰：「野哉由也！君子於其所不知，蓋闕如也。名不正，則言不順；言不順，則事不成；事不成，則禮樂不興；禮樂不興，則刑罰不中；刑罰不中，則民無所措手足。故君子名之必可言也，言之必可行也。君子於其言，無所苟而已矣。」<br/>子路說：「如果衛國的君主等待您去執政，您首先要做的是什麽？」孔子說：「一定是糾正名分呀！」子路說：「是這樣的嗎？你太迂腐了，糾正名分有什麽用？」孔子說：「你太粗野了！君子對於不懂的事情，一般都採取保留意見。名分不正當，說話就不合理；說話不合理，事情就辦不成。事情辦不成，法律就不能深入人心；法律不能深入人心，刑罰就不會公正；刑罰不公正，則百姓手足無措，不知如何是好。所以領導做事必須說得通、說話必須行得通。領導說話，絕不隨便、馬虎。」</p>
<p>樊遲請學稼，子曰：「吾不如老農。」請學為圃。曰：「吾不如老圃。」樊遲出。子曰：「小人哉，樊須也！上好禮，則民莫敢不敬；上好義，則民莫敢不服；上好信，則民莫敢不用情。夫如是，則四方之民襁負其子而至矣，焉用稼？」<br/>樊遲請教種莊稼。孔子說：「我不如老農。」請教種蔬菜。說：「我不如菜農。」樊遲出來。孔子說：「樊遲真是個小人！領導重視禮法，則群衆不會不敬業；領導重視道義，則群衆不會不服從；領導重視信譽，則群衆不會不誠實。如果這樣的話，則天下百姓都會攜兒帶女來投奔你，哪用得著你自己種莊稼？」</p>
<p>子曰：「誦詩三百，授之以政，不達；使於四方，不能專對；雖多，亦奚以為？」<br/>孔子說：「讀了許多書，讓他乾工作，卻完成不了任務；讓他搞公關，卻完成不了使命。這樣的人，書讀得再多，又有什麽用？」</p>
<p>子曰：「其身正，不令而行；其身不正，雖令不從。」<br/>孔子說：「領導自己身正，即使不下達命令，群衆也會自覺去做；領導自身不正，即使下達了命令，群衆也不會服從。」</p>
<p>子曰：「魯衛之政，兄弟也。」<br/>孔子說：「魯衛兩國的政事，象兄弟一樣。」</p>
<p>子謂衛公子荊，「善居室。始有，曰：『苟合矣。』少有，曰：『苟完矣。』富有，曰：『苟美矣。』」<br/>孔子評論衛國的公子荊：「善於居家理財，開始有點積蓄時，他說：『湊合著夠了』；稍多時，他說：『可算錢多了』；富有時，他說：『可算完美了』。」</p>
<p>子適衛，冉有僕。子曰：「庶矣哉！」冉有曰：「既庶矣。又何加焉？」曰：「富之。」曰：「既富矣，又何加焉？」曰：「教之。」<br/>孔子去衛國，冉有駕車。孔子說：「人真多啊！」冉有說：「人多了，又該做什麽？」孔子說：「使他們富起來。」「富了後，又該做什麽？」「使他們受教育。」</p>
<p>子曰：「苟有用我者。期月而已可也，三年有成。」<br/>孔子說：「如果有人用我，一年就能初見成效，三年就能大見成效。」</p>
<p>子曰：「善人為邦百年，亦可以勝殘去殺矣。誠哉是言也！」<br/>孔子說：「『善人治國百年，也可以戰勝殘暴、免除殺戮了。』這話很對呀！」</p>
<p>子曰：「如有王者，必世而後仁。」<br/>孔子說：「如果有英明領袖興起，一定要經過三十年才能實行仁政。」</p>
<p>子曰：「苟正其身矣，於從政乎何有？不能正其身，如正人何？」<br/>孔子說：「自己身正，治理國家還會有什麽問題？自身不正，又怎能讓群衆身正？」</p>
<p>冉子退朝。子曰：「何晏也？」對曰：「有政。」子曰：「其事也。如有政，雖不吾以，吾其與聞之。」<br/>冉子退朝。孔子說：「怎麽這麽晚？」答：「有公事要商量。」孔子說：「是私事吧。如果有公事，我雖然沒當官，也會知道。」</p>
<p>定公問：「一言而可以興邦，有諸？」孔子對曰：「言不可以若是其幾也。人之言曰：『為君難，為臣不易。』如知為君之難也，不幾乎一言而興邦乎？」曰：「一言而喪邦，有諸？」孔子對曰：「言不可以若是其幾也。人之言曰：『予無樂乎為君，唯其言而莫予違也。』如其善而莫之違也，不亦善乎？如不善而莫之違也，不幾乎一言而喪邦乎？」<br/>定公問：「一句話可以使國家興旺，有這樣的話嗎？」孔子答：「雖然不可以這樣說，但也差不多。有人說：『做君難，做臣不易。』如果知道做君難了，不幾乎一句話可以使國家興旺嗎？」說：「一句話可以亡國，有這樣的話嗎？」孔子答：「雖然不可以這樣說，但也差不多。有的君主說：『我的樂趣不在於做君主，而在於沒人敢違抗我說的話。』如果他的話正確，那很好；如果他的話不對卻沒人敢反抗，不幾乎一句話可以亡國嗎？」</p>
<p>葉公問政。子曰：「近者說，遠者來。」<br/>葉公問政。孔子說：「使本地人幸福、外地人來移民。」</p>
<p>子夏為莒父宰，問政。子曰：「無欲速，無見小利。欲速，則不達；見小利，則大事不成。」<br/>子夏做莒父的市長，問政。孔子說：「不要衹求速度，不要貪圖小利。衹求速度，往往達不到目的；貪圖小利，就做不成大事。」</p>
<p>葉公語孔子曰：「吾黨有直躬者，其父攘羊，而子證之。」孔子曰：「吾黨之直者異於是。父為子隱，子為父隱，直在其中矣。」<br/>葉公對孔子說：「我家鄉有正直的人，父親偷羊，兒子告發了他。」孔子說：「我家鄉正直的人不同：父為子隱瞞，子為父隱瞞，正直就在其中了。」</p>
<p>樊遲問仁。子曰：「居處恭，執事敬，與人忠。雖之夷狄，不可棄也。」<br/>樊遲問仁。孔子說：「在家守規矩、工作上一絲不苟，待人忠心耿耿，即使到了愚昧之地，也不可背棄這個做人的準則。」</p>
<p>子貢問曰：「何如斯可謂之士矣？」子曰：「行己有恥，使於四方，不辱君命，可謂士矣。」曰：「敢問其次。」曰：「宗族稱孝焉，鄉黨稱弟焉。」曰：「敢問其次。」曰：「言必信，行必果，硜硜然小人哉！抑亦可以為次矣。」曰：「今之從政者何如？」子曰：「噫！斗筲之人，何足算也。」<br/>子貢問：「怎樣才能算個真正的士呢？」孔子說：「做事時，要有羞恥之心；出國訪問時，不辱使命。可算士了。「請問次一等的呢？「同宗族的人稱贊他孝順，同鄉的人稱贊他尊敬師長。「請問再次一等的呢？「說到做到，不問是非地固執己見，當然是小人！但也可以算最次的士了。「現在的領導怎樣？「噫，這些鼠目寸光的人，算什麽呢？」</p>
<p>子曰：「不得中行而與之，必也狂狷乎！狂者進取，狷者有所不為也。」<br/>孔子說：「我找不到中庸的人交往了，衹能與狂妄或拘謹的人交往。狂妄者膽大妄為，拘謹者膽小怕事。」</p>
<p>子曰：「南人有言曰：『人而無恆，不可以作巫醫。』善夫！」「不恆其德，或承之羞。」子曰：「不占而已矣。」<br/>孔子說：「南方人有句話：『人無恆心，巫醫也當不好。』說得好啊！易經上說：『不能堅守德操，就會蒙受羞辱。』這句話是說，沒恆心的人註定一事無成，求卦也沒用。」</p>
<p>子曰：「君子和而不同，小人同而不和。」<br/>孔子說：「君子和睦相處而不同流合污，小人同流合污而不能和睦相處。」</p>
<p>子貢問曰：「鄉人皆好之，何如？」子曰：「未可也。」「鄉人皆惡之，何如？」子曰：「未可也。不如鄉人之善者好之，其不善者惡之。」<br/>子貢問：「週圍的人都喜歡的人，怎樣？」孔子說：「不好。「週圍的人都討厭的人，怎樣？「不好。不如週圍的好人喜歡、週圍的壞人討厭的人。」</p>
<p>子曰：「君子易事而難說也：說之不以道，不說也；及其使人也，器之。小人難事而易說也：說之雖不以道，說也；及其使人也，求備焉。」<br/>孔子說：「為君子做事容易，但使他高興卻很難。討好不當，他是不會高興的；他用人時，總能量材而用。為小人做事難，但使他高興很容易。討好不當，他也高興；他用人時，總是求全責備。」</p>
<p>子曰：「君子泰而不驕，小人驕而不泰。」<br/>孔子說：「君子坦蕩而不驕狂，小人驕狂而不坦蕩。」</p>
<p>子曰：「剛毅、木訥，近仁。」<br/>孔子說：「剛強、堅毅、樸實、話少，這四種品德接近於仁。」</p>
<p>子路問曰：「何如斯可謂之士矣？」子曰：「切切、偲偲、怡怡如也，可謂士矣。朋友切切、偲偲，兄弟怡怡。」<br/>子路問：「怎樣才算真正的士呢？」孔子說：「相互鼓勵、相互批評、和睦相處，可算士了。朋友間相互鼓勵、相互批評，兄弟間和睦相處。」</p>
<p>子曰：「善人教民七年，亦可以即戎矣。」<br/>孔子說：「善人訓練百姓七年，也可以讓他們當兵打仗了。」</p>
<p>子曰：「以不教民戰，是謂棄之。」<br/>孔子說：「不訓練就讓百姓去打仗，就是讓他們去送命。」</p>



    </body>
</html>