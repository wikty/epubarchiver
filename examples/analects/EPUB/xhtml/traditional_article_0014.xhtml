<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>憲問</title>
    </head>
    <body>
        <h2><a href="contents.xhtml#a14">憲問</a></h2>
        

<p>憲問恥。子曰：「邦有道，穀；邦無道，穀，恥也。」「克、伐、怨、欲不行焉，可以為仁矣？」子曰：「可以為難矣，仁則吾不知也。」<br/>憲問恥。孔子說：「國家太平時，可以當官；社會黑暗時，當官就是恥辱。」問：「好勝、自誇、怨恨、貪婪，這幾種毛病都沒有的人，可以算仁嗎？」孔子說：「可以算難得了，算不算仁我不知道。」</p>
<p>子曰：「士而懷居，不足以為士矣。」<br/>孔子說：「士如果戀家，就不配作士了。」</p>
<p>子曰：「邦有道，危言危行；邦無道，危行言孫。」<br/>孔子說：「治世中，言談正直，行為正直；亂世中，行為正直，言談謙遜。」</p>
<p>子曰：「有德者，必有言。有言者，不必有德。仁者，必有勇。勇者，不必有仁。」<br/>孔子說：「品德好的人一定言談也好，言談好的人不一定品德好。高尚的人必定勇敢，勇敢的人不一定高尚。」</p>
<p>南宮适問於孔子曰：「羿善射，奡盪舟，俱不得其死然；禹稷躬稼，而有天下。」夫子不答，南宮适出。子曰：「君子哉若人！尚德哉若人！」<br/>南宮括問：「羿善於射箭、奡善於水戰，都不得好死；禹、稷都親自種莊稼，卻取得了天下？」孔子不回答。南宮括出去後，孔子說：「此人是君子啊，此人崇尚道德。」</p>
<p>子曰：「君子而不仁者有矣夫，未有小人而仁者也。」<br/>孔子說：「君子中有不仁慈的人，而小人中卻沒有仁慈的人。」</p>
<p>子曰：「愛之，能勿勞乎？忠焉，能勿誨乎？」<br/>孔子說：「愛護他，能不為他操勞嗎？忠於他，能不對他勸告嗎？」</p>
<p>子曰：「為命：裨諶草創之，世叔討論之，行人子羽脩飾之，東里子產潤色之。」<br/>孔子說：「鄭國的法令，都是由裨諶起草的，世叔審閱的，子羽修飾的，子產潤色的。」</p>
<p>或問子產。子曰：「惠人也。」問子西。曰：「彼哉！彼哉！」問管仲。曰：「人也。奪伯氏駢邑三百，飯疏食，沒齒，無怨言。」<br/>有人問子產怎樣，孔子說：「慈善的人。」問子西怎樣，說：「他呀！他呀！」問管仲怎樣，說：「是個人才。伯氏被他取消了封地，過了一輩子苦日子，直到老死也無怨言。」</p>
<p>子曰：「貧而無怨難，富而無驕易。」<br/>孔子說：「貧窮而無怨恨很難，富裕而不驕狂容易。」</p>
<p>子曰：「孟公綽，為趙魏老則優，不可以為滕薛大夫。」<br/>孔子說：「孟公綽當趙氏、魏氏的總管都能當好，但不能當滕、薛等小國的大夫。」</p>
<p>子路問成人。子曰：「若臧武仲之知，公綽之不欲，卞莊子之勇，冉求之藝，文之以禮樂，亦可以為成人矣。」曰：「今之成人者何必然？見利思義，見危授命，久要不忘平生之言，亦可以為成人矣。」<br/>子路問怎樣算完美的人，孔子說：「如果具有臧武仲的智慧，孟公綽的清心寡欲，卞莊子的勇敢，冉求的才藝；再加上知禮懂樂的修養，就可以算完人了。」又說：「現在的完人就不必這樣了，見到利益時，考慮道義；見到危險時，奮不顧身；長期貧窮也不忘平日的諾言，也可以算完人了。」</p>
<p>子問公叔文子於公明賈曰：「信乎夫子不言、不笑、不取乎？」公明賈對曰：「以告者過也。夫子時然後言，人不厭其言；樂然後笑，人不厭其笑；義然後取，人不厭其取。」子曰：「其然，豈其然乎？」<br/>孔子向公明賈詢問公叔文子：「他不說、不笑、不取，是真的嗎？」公明賈答：「這話過分了。他該說時才說，人不厭其說；快樂時才笑，人不厭其笑；該取時才取，人不厭其龋」孔子說：「是這樣嗎？難道真是這樣嗎？」</p>
<p>子曰：「臧武仲以防求為後於魯，雖曰不要君，吾不信也。」<br/>孔子說：「臧武仲以離開自己的封地作條件，要求冊立其後代做大夫，雖說表面上不是要挾君主，但實質上是。」</p>
<p>子曰：「晉文公譎而不正，齊桓公正而不譎。」<br/>孔子說：「晉文公狡詐而不正直，齊桓公正直而不狡詐。」</p>
<p>子路曰：「桓公殺公子糾，召忽死之，管仲不死。」曰：「未仁乎？」子曰：「桓公九合諸侯，不以兵車，管仲之力也。如其仁！如其仁！」<br/>子路說：「齊桓公殺公子糾時，召忽殉死，管仲卻不去死。管仲不算仁人吧？」孔子說：「齊桓公九合諸侯，不用武力，都是管仲的功勞。這就是仁，這就是仁。」</p>
<p>子貢曰：「管仲非仁者與？桓公殺公子糾，不能死，又相之。」子曰：「管仲相桓公，霸諸侯，一匡天下，民到于今受其賜。微管仲，吾其被髮左衽矣。豈若匹夫匹婦之為諒也，自經於溝瀆，而莫之知也。」<br/>子貢說：「管仲不是仁人吧？齊桓公殺公子糾時，管仲不能為公子糾殉死，反做了齊桓公的宰相。」孔子說：「管仲做齊桓公的宰相，稱霸諸侯，一匡天下，人民現在還都享受到他的恩惠。沒有管仲，恐怕我們還要受愚昧人的侵擾。豈能拘泥於匹夫匹婦的小睗小信？自縊於溝瀆而不為人知呢。」</p>
<p>公叔文子之臣大夫僎，與文子同升諸公。子聞之曰：「可以為文矣。」<br/>公叔文子推薦一個傭人做了大夫，與他平起平坐。孔子說：「公叔文子可以稱為『文』了。」</p>
<p>子言衛靈公之無道也，康子曰：「夫如是，奚而不喪？」孔子曰：「仲叔圉治賓客，祝鮀治宗廟，王孫賈治軍旅。夫如是，奚其喪？」<br/>孔子說衛靈公之無道，季康子說：「既然如此，為什麽不敗亡呢？」孔子說：「仲叔圉治接待賓客、祝鮀管理宗廟、王孫賈統帥軍隊，像這樣，怎麽會敗亡呢？」</p>
<p>子曰：「其言之不怍，則為之也難。」<br/>孔子說：「說話大言不慚，做起來就難了。」</p>
<p>陳成子弒簡公。孔子沐浴而朝，告於哀公曰：「陳恆弒其君，請討之。」公曰：「告夫三子！」孔子曰：「以吾從大夫之後，不敢不告也。君曰『告夫三子』者。」之三子告，不可。孔子曰：「以吾從大夫之後，不敢不告也。」<br/>陳成子弒齊簡公。孔子沐浴後上朝，向魯哀公報告：「陳恆把他的君主殺了，請討伐他。」哀公說：「向三位大夫報告吧。」孔子說：「因為我做過大夫，不敢不報告。君主卻說出『你去向三位大夫報告』的話！」孔子衹好向三位大夫報告，他們不同意討伐。孔子說：「因為我做過大夫，不敢不報告。」</p>
<p>子路問事君。子曰：「勿欺也，而犯之。」<br/>子路問怎樣對待上級，孔子說：「不要欺騙，可以犯顏直諫。」</p>
<p>子曰：「君子上達，小人下達。」<br/>孔子說：「君子心懷仁義，小人心懷財利。」</p>
<p>子曰：「古之學者為己，今之學者為人。」<br/>孔子說：「古人學習是為了提高自己，今人學習是為了炫耀於人。」</p>
<p>蘧伯玉使人於孔子。孔子與之坐而問焉，曰：「夫子何為？」對曰：「夫子欲寡其過而未能也。」使者出。子曰：「使乎！使乎！」<br/>蘧伯玉派使者訪問孔子。孔子請使者坐下，然後問：「蘧先生最近在做什麽？」答：「他想減少錯誤，但沒做到。」使者出去後，孔子說：「好個使者！好個使者！」</p>
<p>子曰：「不在其位，不謀其政。」曾子曰：「君子思不出其位。」<br/>孔子說：「不在那個職位，就不要考慮那個職位上的事。」曾子說：「君子考慮問題從不超過自己的職權範圍。」</p>
<p>子曰：「君子恥其言而過其行。」<br/>孔子說：「君子認為說到而沒做到很可恥。」</p>
<p>子曰：「君子道者三，我無能焉：仁者不憂，知者不惑，勇者不懼。」子貢曰：「夫子自道也。」<br/>孔子說：「君子的三種品德我沒做到：仁者不憂、智者不惑、勇者不懼。子貢說：「老師是在說自己呢。」</p>
<p>子貢方人。子曰：「賜也賢乎哉？夫我則不暇。」<br/>子貢誹謗別人，孔子說：「子貢啊，你就那麽好嗎？我可沒這個閒工夫。」</p>
<p>子曰：「不患人之不己知，患其不能也。」<br/>孔子說：「不怕沒人瞭解自己，就怕自己沒有能力。」</p>
<p>子曰：「不逆詐，不億不信。抑亦先覺者，是賢乎！」<br/>孔子說：「不要事先懷疑別人欺詐，不要事先懷疑別人不講信用，如果能預先覺察到欺詐和撒謊，就是賢人了。」</p>
<p>微生畝謂孔子曰：「丘何為是栖栖者與？無乃為佞乎？」孔子曰：「非敢為佞也，疾固也。」<br/>微生畝對孔子說：「你為什麽四處奔波、到處游說呢？你不就是要顯示自己的口才嗎？」孔子說：「我不想顯示口才，衹是因為痛恨社會上的醜惡現象才不得不如此。」</p>
<p>子曰：「驥不稱其力，稱其德也。」<br/>孔子說：「千里馬值得稱贊的不是它的力氣，而是它的堅韌不拔的品德。」</p>
<p>或曰：「以德報怨，何如？」子曰：「何以報德？以直報怨，以德報德。」<br/>有人問：「以恩德報答怨恨，怎樣？」孔子說：「這樣怎麽報答恩德？應該以正直報答怨恨，以恩德報答恩德。」</p>
<p>子曰：「莫我知也夫！」子貢曰：「何為其莫知子也？」子曰：「不怨天，不尤人。下學而上達。知我者，其天乎！」<br/>孔子說：「沒人瞭解我啊！」子貢說：「怎麽說沒人瞭解您呢？」孔子說：「不埋怨天，不責備人，我學了些平凡的知識，從中領悟了高深的道理。瞭解我的，大概衹有天吧！」</p>
<p>公伯寮愬子路於季孫。子服景伯以告，曰：「夫子固有惑志於公伯寮，吾力猶能肆諸市朝。」子曰：「道之將行也與？命也。道之將廢也與？命也。公伯寮其如命何！」<br/>公伯寮在季孫氏面前誣衊子路。子服景伯將此事告訴了孔子，他說：「季孫氏被公伯寮的諂言所迷惑，我有能力殺了他，將他陳屍街頭。」孔子說：「理想能夠得到推行，是時運決定的；理想得不到推行，也是時運決定的。公伯寮能把時運怎樣？」</p>
<p>子曰：「賢者辟世，其次辟地，其次辟色，其次辟言。」子曰：「作者七人矣。」<br/>孔子說：「賢者逃避渾濁的社會，其次逃避動蕩的地域，再次避鄙視的目光，最次逃避惡毒的人言。」孔子說：「這樣做的有七個人。」</p>
<p>子路宿於石門。晨門曰：「奚自？」子路曰：「自孔氏。」曰：「是知其不可而為之者與？」<br/>子路在石門睡覺，看門的說：「哪來？」子路答：「從孔子那裏來。」問：「是那個明知做不到卻還要去做的人嗎？」</p>
<p>子擊磬於衛。有荷蕢而過孔氏之門者，曰：「有心哉！擊磬乎！」既而曰：「鄙哉！硜硜乎！莫己知也，斯己而已矣。深則厲，淺則揭。」子曰：「果哉！末之難矣。」<br/>孔子在衛國擊磬，一個背背簍的人從門前走過，他說：「擊磬的人，有心思啊１一會又說：「硜硜之聲真庸俗？沒人理解有什麽關繫？獨善其身就是了。好比過河，水深就索性穿著衣服游過去，水淺就撩起衣服趟過去。」孔子說：「說得真乾脆！沒有什麽可責問他的了。」</p>
<p>子張曰：「《書》云：『高宗諒陰，三年不言。』何謂也？」子曰：「何必高宗，古之人皆然。君薨，百官總己以聽於冢宰，三年。」<br/>子張問：「書上說：『商朝的高宗守孝，三年不議政。』是什麽意思？」孔子說：「不止是高宗，古人都這樣。君主死了，百官三年內都聽從宰相安排，各司其職。」</p>
<p>子曰：「上好禮，則民易使也。」<br/>孔子說：「領導尊崇道德規範，群衆就樂意聽指揮。」</p>
<p>子路問君子。子曰：「脩己以敬。」曰：「如斯而已乎？」曰：「脩己以安人。」曰：「如斯而已乎？」曰：「脩己以安百姓。脩己以安百姓，堯舜其猶病諸！」<br/>子路問君子，孔子說：「提高自己的修養，對人恭敬謙遜。「這樣就行了嗎？「提高自己的修養，使人心安。「這樣就行了嗎？「提高自己的修養，使百姓過上太平的生活。這一點，堯舜都難做到。」</p>
<p>原壤夷俟。子曰：「幼而不孫弟，長而無述焉，老而不死，是為賊！」以杖叩其脛。<br/>原壤叉開雙腿坐著等孔子，孔子說：「你小時候就不懂禮貌，長大了一事無成，你這個老不死，真是個害人精。」用手杖敲打他的小腿。</p>
<p>闕黨童子將命。或問之曰：「益者與？」子曰：「吾見其居於位也，見其與先生並行也。非求益者也，欲速成者也。」<br/>孔子外婆家的童子來傳話，有人問：「是個要求上進的孩子嗎？」孔子說：「我見他與長輩同坐同行。他不是個要求上進的人，而是個急於求成的人。」</p>



    </body>
</html>