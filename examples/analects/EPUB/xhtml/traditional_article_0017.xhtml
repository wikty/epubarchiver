<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>陽貨</title>
    </head>
    <body>
        <h2><a href="contents.xhtml#a17">陽貨</a></h2>
        

<p>陽貨欲見孔子，孔子不見，歸孔子豚。孔子時其亡也，而往拜之，遇諸塗。謂孔子曰：「來！予與爾言。」曰：「懷其寶而迷其邦，可謂仁乎？」曰：「不可。」「好從事而亟失時，可謂知乎？」曰：「不可。」「日月逝矣，歲不我與。」孔子曰：「諾。吾將仕矣。」<br/>陽貨想見孔子，孔子不見，他便送給孔一隻熟乳豬，想讓孔子去他家緻謝。孔子乘他不在家時，去拜謝。卻在半路上碰到了，他對孔子說：「來，我有話要說。」孔子走過去，他說：「自己身懷本領卻任憑國家混亂，能叫做仁嗎？」孔子說：「不能。「想做大事卻總是不去把握機遇，能叫做明智嗎？「不能。「時光一天天過去，歲月不等人埃「好吧，我準備做官。」</p>
<p>子曰：「性相近也，習相遠也。」<br/>孔子說：「人的本性是相近的，衹是習俗使人有了差別。」</p>
<p>子曰：「唯上知與下愚不移。」<br/>孔子說：「衹有上等人聰明和下等人愚蠢是不可改變的。」</p>
<p>子之武城，聞弦歌之聲。夫子莞爾而笑，曰：「割雞焉用牛刀？」子游對曰：「昔者偃也聞諸夫子曰：『君子學道則愛人，小人學道則易使也。』」子曰：「二三子！偃之言是也。前言戲之耳。」<br/>孔子去武城，聽到彈琴唱歌的聲音。孔子微微一笑說：「殺雞哪用得上宰牛的刀？」子游對他說：「以前我聽您說過：『君子學道就會愛護別人，小人學道就會服從指揮。』」孔子說：「同學們，子游說得對，剛才我是在開玩笑。」</p>
<p>公山弗擾以費畔，召，子欲往。子路不說，曰：「末之也已，何必公山氏之之也。」子曰：「夫召我者而豈徒哉？如有用我者，吾其為東周乎？」<br/>公山弗擾占據費市反叛，來召孔子，孔子想去。子路不高興地說：「沒地方去就算了，何必到他那裏去？」孔子說：「他來召我，難道是說空話？如果有人肯用我，我也許就會建立又一個強盛的王朝。」</p>
<p>子張問仁於孔子。孔子曰：「能行五者於天下，為仁矣。」請問之。曰：「恭、寬、信、敏、惠。恭則不侮，寬則得眾，信則人任焉，敏則有功，惠則足以使人。」<br/>子張問仁，孔子說：「能在天下推行五種品德，就是仁了。「哪五種？」說：「莊重、寬厚、誠實、勤敏、慈惠，莊重就不會受侮辱，寬厚就會得到擁護，誠實就會受到重用，勤敏就會獲得成功，慈惠就會有本錢使用人。」</p>
<p>佛肸召，子欲往。子路曰：「昔者由也聞諸夫子曰：『親於其身為不善者，君子不入也。』佛肸以中牟畔，子之往也，如之何！」子曰：「然。有是言也。不曰堅乎，磨而不磷；不曰白乎，涅而不緇。吾豈匏瓜也哉？焉能繫而不食？」<br/>佛肸召孔子去，孔子想去。子路說：「以前我聽您說過：『親自做了壞事的人那裏，君子是不去的。』佛肸占據中牟反叛，你卻要去，怎麽解釋？」孔子說：「對，我說過。沒聽說過堅硬的東西嗎？磨也磨不壞；沒聽說過潔白的東西嗎？染也染不黑。我豈能象個瓠瓜？光掛在那裏而不讓人吃呢？」</p>
<p>子曰：「由也，女聞六言六蔽矣乎？」對曰：「未也。」「居！吾語女。好仁不好學，其蔽也愚；好知不好學，其蔽也蕩；好信不好學，其蔽也賊；好直不好學，其蔽也絞；好勇不好學，其蔽也亂；好剛不好學，其蔽也狂。」<br/>孔子說：「仲由啊，你聽說過六種品德六種弊病嗎？「沒有。「坐下，我對你說。好仁不好學，弊病是愚蠢；好智不好學，弊病是放縱；好信不好學，弊病是害人；好直不好學，弊病是刻薄；好勇不好學，弊病是破壞；好剛不好學，弊病是狂妄。」</p>
<p>子曰：「小子！何莫學夫詩？詩，可以興，可以觀，可以群，可以怨。邇之事父，遠之事君。多識於鳥獸草木之名。」<br/>孔子說：「同學們，為什麽不學詩呢？學詩可以激發熱情，可以提高觀察力，可以團結群衆，可以抒發不滿。近可以事奉父母，遠可以事奉君王；還可以多知道些鳥獸草木的名字。」</p>
<p>子謂伯魚曰：「女為《周南》、《召南》矣乎？人而不為《周南》、《召南》，其猶正牆面而立也與？」<br/>孔子對伯魚說：「你讀過《周南》《召南》嗎？一個人如果不讀《周南》《召南》，就好像面對著牆站著而無法前進。」</p>
<p>子曰：「禮云禮云，玉帛云乎哉？樂云樂云，鐘鼓云乎哉？」<br/>孔子說：「禮啊，禮啊，難道衹是紙張在說話嗎？樂啊，樂啊，難道衹是鐘鼓在發音嗎？」</p>
<p>子曰：「色厲而內荏，譬諸小人，其猶穿窬之盜也與？」<br/>孔子說：「外表威嚴而內心怯懦的人，用小人作比喻，就象挖牆洞的小偷吧！」</p>
<p>子曰：「鄉原，德之賊也。」<br/>孔子說：「老好人是敗壞道德的人。」</p>
<p>子曰：「道聽而塗說，德之棄也。」<br/>孔子說：「道聽途說就是道德敗壞。」</p>
<p>子曰：「鄙夫！可與事君也與哉？其未得之也，患得之；既得之，患失之。苟患失之，無所不至矣。」<br/>孔子說：「卑鄙小人可以共事嗎？這種人他沒得到時，怕得不到；得到後，怕失去。一旦害怕失去，他什麽壞事都敢做。」</p>
<p>子曰：「古者民有三疾，今也或是之亡也。古之狂也肆，今之狂也蕩；古之矜也廉，今之矜也忿戾；古之愚也直，今之愚也詐而已矣。」<br/>孔子說：「古人有三種偏激的毛病，今人或許沒有：古代的狂人肆意直言，今天的狂人放蕩不羈；古代的高傲者威不可犯，今天的高傲者凶惡蠻橫；古代的愚人天真直率，今天的愚人狡詐無賴。」</p>
<p>子曰：「巧言令色，鮮矣仁。」<br/>孔子說：「花言巧語、滿臉堆笑的人，很少有仁愛之心。」</p>
<p>子曰：「惡紫之奪朱也，惡鄭聲之亂雅樂也，惡利口之覆邦家者。」<br/>孔子說：「我厭惡用紫色代替紅色，厭惡用鄭聲攪亂雅樂，厭惡用妖言顛覆國家。」</p>
<p>子曰：「予欲無言。」子貢曰：「子如不言，則小子何述焉？」子曰：「天何言哉？四時行焉，百物生焉，天何言哉？」<br/>孔子說：「我想不說話。」子貢說：「您如果不說話，誰教我們呢？」孔子說：「天說過什麽？天不說話，照樣四季運行，百物生長，天說過什麽？」</p>
<p>孺悲欲見孔子，孔子辭以疾。將命者出戶，取瑟而歌。使之聞之。<br/>孺悲想見孔子，孔子推說有病不見。傳話的人剛出門，孔子就取瑟彈唱起來，讓他聽見。</p>
<p>宰我問：「三年之喪，期已久矣。君子三年不為禮，禮必壞；三年不為樂，樂必崩。舊穀既沒，新穀既升，鑽燧改火，期可已矣。」子曰：「食夫稻，衣夫錦，於女安乎？」曰：「安。」「女安則為之！夫君子之居喪，食旨不甘，聞樂不樂，居處不安，故不為也。今女安，則為之！」宰我出。子曰：「予之不仁也！子生三年，然後免於父母之懷。夫三年之喪，天下之通喪也。予也，有三年之愛於其父母乎？」<br/>宰我問：「三年守孝期太長了，君子三年不行禮，禮必壞；三年不奏樂，樂必崩。陳谷吃完，新谷又長，鑽木取●的老方法也該改一改了，守孝一年就夠了。」孔子說：「三年內吃香飯，穿錦衣，你心安嗎？「心安。「你心安你就做吧。君子守孝，吃魚肉不香，聽音樂不樂，住●宅不安，所以不做，現在你心安，那麽你就做吧。」宰我走後，孔子說：「宰我真不仁德，嬰兒三歲後才能離開父母的懷抱。三年的喪期，是天下通行的喪期。難道他沒得到過父母三年的懷抱之愛嗎？」</p>
<p>子曰：「飽食終日，無所用心，難矣哉！不有博弈者乎，為之猶賢乎已。」<br/>孔子說：「整天吃飽了飯，什麽都不想，真太難了！不是有下棋的嗎？下下棋，總比什麽都不做要好。」</p>
<p>子路曰：「君子尚勇乎？」子曰：「君子義以為上。君子有勇而無義為亂，小人有勇而無義為盜。」<br/>子路說：「君子提倡勇敢嗎？」孔子說：「君子以道義為上，君子如果勇敢而不講道義就會顛覆國家，小人如果勇敢而不講道義就會成為強盜。」</p>
<p>子貢曰：「君子亦有惡乎？」子曰：「有惡：惡稱人之惡者，惡居下流而訕上者，惡勇而無禮者，惡果敢而窒者。」曰：「賜也亦有惡乎？」「惡徼以為知者，惡不孫以為勇者，惡訐以為直者。」<br/>子貢說：「君子也有厭惡的人嗎？」孔子說：「有。厭惡宣揚別人缺點的人，厭惡以下謗上的人，厭惡勇敢而無禮的人，厭惡固執而不通情理的人。你也有厭惡的人嗎？」子貢說：「厭惡把剽竊當作聰明的人，厭惡把不謙遜當作勇敢的人，厭惡把告密當作直率的人。」</p>
<p>子曰：「唯女子與小人為難養也，近之則不孫，遠之則怨。」<br/>孔子說：「唯女子與小人難以對付。太親近了，他們就會失禮；太疏遠了，他們就會怨恨。」</p>
<p>子曰：「年四十而見惡焉，其終也已。」<br/>孔子說：「四十歲還讓人厭惡的人，一輩子都完了。」</p>



    </body>
</html>