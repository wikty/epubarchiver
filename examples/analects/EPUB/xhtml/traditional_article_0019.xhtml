<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>子張</title>
    </head>
    <body>
        <h2><a href="contents.xhtml#a19">子張</a></h2>
        

<p>子張曰：「士見危致命，見得思義，祭思敬，喪思哀，其可已矣。」<br/>子張說：「有志者應該見到危險時，奮不顧身；見到利益時，考慮道義；祭祀虔誠，居喪悲哀。這樣就可以了。」</p>
<p>子張曰：「執德不弘，信道不篤，焉能為有？焉能為亡？」<br/>子張說：「擁有優點不發揚，信仰道義不忠誠，這樣的人，有他沒他一個樣。」</p>
<p>子夏之門人問交於子張。子張曰：「子夏云何？」對曰：「子夏曰：『可者與之，其不可者拒之。』」子張曰：「異乎吾所聞：君子尊賢而容眾，嘉善而矜不能。我之大賢與，於人何所不容？我之不賢與，人將拒我，如之何其拒人也？」<br/>子夏的學生問子張怎樣交朋友，子張反問：「子夏怎說？」答：「子夏說：可以交朋友的人就相交，否則就拒絕。」子張說：「我聽到的與這不同。君子尊重賢人，容納衆人；贊揚善人，同情弱者。如果我是個大賢人，什麽人不能不容納？如果我是個壞人？人人都會拒絕我，那我又怎麽能拒絕人家呢？」</p>
<p>子夏曰：「雖小道，必有可觀者焉；致遠恐泥，是以君子不為也。」<br/>子夏說：「即使是小小的技藝，也必定有可取的地方；但要想做大事，就用不上了，所以君子不搞這些小技藝。」</p>
<p>子夏曰：「日知其所亡，月無忘其所能，可謂好學也已矣。」<br/>子夏說：「每天都學到些新東西，每月都不忘所學會的東西，就算好學了。」</p>
<p>子夏曰：「博學而篤志，切問而近思，仁在其中矣。」<br/>子夏說：「廣泛學習並且不停地朝著目標前進，認真地提出問題並且聯係實際去思考，仁就在其中了。」</p>
<p>子夏曰：「百工居肆以成其事，君子學以致其道。」<br/>子夏說：「工人在工廠中生產商品，君子在學習中掌握道義。」</p>
<p>子夏曰：「小人之過也必文。」<br/>子夏說：「小人犯了錯一定要掩飾。」</p>
<p>子夏曰：「君子有三變：望之儼然，即之也溫，聽其言也厲。」<br/>子夏說：「君子有三變：看起來他很嚴肅，接觸後就知道他很溫和，聽他說話卻很嚴厲。」</p>
<p>子夏曰：「君子信而後勞其民，未信則以為厲己也；信而後諫，未信則以為謗己也。」<br/>子夏說：「領導樹立了威信後，才可以指使群衆；沒信譽時，群衆會以為你在虐待他們。下屬取得了領導的信任後，才可以去勸諫領導；沒得到信任時，領導就會以為你在誹謗他。」</p>
<p>子夏曰：「大德不踰閑，小德出入可也。」<br/>子夏說：「要明辨大是大非，但可以不拘小睗。」</p>
<p>子游曰：「子夏之門人小子，當洒掃、應對、進退，則可矣。抑末也，本之則無。如之何？」子夏聞之曰：「噫！言游過矣！君子之道，孰先傳焉？孰後倦焉？譬諸草木，區以別矣。君子之道，焉可誣也？有始有卒者，其惟聖人乎！」<br/>子游說：「子夏的學生，衹能做些灑水掃地、接待客人之類的小事。沒學到根本性的東西，這怎麽能行呢？」子夏聽到後，說：「哎，子游錯了！君子之道，先教什麽？後教什麽？這好比於草和木，都是有區別的，怎能隨意歪曲？能有始有終地教育學生，衹有聖人能做到吧！」</p>
<p>子夏曰：「仕而優則學，學而優則仕。」<br/>子夏說：「當官當得好時還應該註意學習，學習學得好時就應該去當官。」</p>
<p>子游曰：「喪致乎哀而止。」<br/>子游說：「辦喪事，衹要能表達出悲哀的感情就可以了。」</p>
<p>子游曰：「吾友張也，為難能也。然而未仁。」<br/>子游說：「我的朋友子張算很難得的了，可是還不能算仁。」</p>
<p>曾子曰：「堂堂乎張也，難與並為仁矣。」<br/>曾子說：「子張雖然外表堂堂，但難於和他一起做大事。」</p>
<p>曾子曰：「吾聞諸夫子：人未有自致者也，必也親喪乎！」<br/>曾子說：「平時，人很難表露自己的感情；衹有死了親人，感情才能表露無遺。」</p>
<p>曾子曰：「吾聞諸夫子：孟莊子之孝也，其他可能也；其不改父之臣，與父之政，是難能也。」<br/>曾子說：「我聽老師說過：孟莊子的孝順，其他方面別人都可以做到，衹有他不更換父親下屬和父親的規矩，是難以做到的。」</p>
<p>孟氏使陽膚為士師，問於曾子。曾子曰：「上失其道，民散久矣。如得其情，則哀矜而勿喜。」<br/>孟氏讓陽膚當法官，陽膚向曾子請教。曾子說：「現在的領導，不做好事，民心早已散盡了。如果瞭解了案情的真相，就要憐憫他們，而不要因案情大白而自喜。」</p>
<p>子貢曰：「紂之不善，不如是之甚也。是以君子惡居下流，天下之惡皆歸焉。」<br/>子貢說：「紂王的無道，並不象所傳說的那麽厲害。所以君子最討厭自己身上有污點，一旦有污點，人們就會把所有的壞事都集中到他身上。」</p>
<p>子貢曰：「君子之過也，如日月之食焉：過也，人皆見之；更也，人皆仰之。」<br/>子貢說：「君子的缺點，象日蝕月蝕。一有缺點，人人都能看見；一旦改正，人人都會敬仰。」</p>
<p>衛公孫朝問於子貢曰：「仲尼焉學？」子貢曰：「文武之道，未墜於地，在人。賢者識其大者，不賢者識其小者，莫不有文武之道焉。夫子焉不學？而亦何常師之有？」<br/>衛國的公孫朝問子貢：「孔子的學問是從哪裏學來的？」子貢說：「文王武王之道，並沒失傳，還在人間。賢人能瞭解其中的大道理，不賢的人衹能瞭解其中的小道理。到處都有文武之道。孔子處處都學，哪有固定的老師？」</p>
<p>叔孫武叔語大夫於朝，曰：「子貢賢於仲尼。」子服景伯以告子貢。子貢曰：「譬之宮牆，賜之牆也及肩，窺見室家之好。夫子之牆數仞，不得其門而入，不見宗廟之美，百官之富。得其門者或寡矣。夫子之云，不亦宜乎！」<br/>叔孫武叔在朝庭上對大夫們說：「子貢賢於孔子。」子服景伯把這話告訴子貢，子貢說：「拿圍牆做比喻吧，我的牆齊肩高，站在牆外，就能看到我家裏富麗堂皇；孔子的牆幾丈高，如果不從大門進去，就看不見雄偉壯觀、多姿多彩的景象。進得去門的人太少了，叔孫先生這麽說，也是可以理解的！」</p>
<p>叔孫武叔毀仲尼。子貢曰：「無以為也，仲尼不可毀也。他人之賢者，丘陵也，猶可踰也；仲尼，日月也，無得而踰焉。人雖欲自絕，其何傷於日月乎？多見其不知量也！」<br/>叔孫武叔誹謗孔子。子貢說：「不要這樣吧，孔子是誹謗不了的，其他人的賢良，象丘陵一樣，還可以超越；孔子卻象日月，別人沒法超過。雖然有人要自絕於日月，但對日月又有什麽損傷？衹能表明他不自量而已。」</p>
<p>陳子禽謂子貢曰：「子為恭也，仲尼豈賢於子乎？」子貢曰：「君子一言以為知，一言以為不知，言不可不慎也。夫子之不可及也，猶天之不可階而升也。夫子之得邦家者，所謂立之斯立，道之斯行，綏之斯來，動之斯和。其生也榮，其死也哀，如之何其可及也。」<br/>陳子禽對謂子貢說：「你是謙虛吧，孔子哪裏比你強？」子貢說：「君子說一句話就可以表現出是否明智，所以說話不可以不謹慎。孔子的高不可及，如同天不能搭階梯爬上去一樣。他如果有機會治理國家，就能做到傳說的那樣，得到老百姓的全力擁護，萬衆一心，共享太平。他生也光榮，死也可哀，怎麽談得上趕上他呢？」</p>



    </body>
</html>