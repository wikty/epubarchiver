<?xml version="1.0" encoding="utf-8" standalone="no"?>
<!DOCTYPE html>
<html xmlns="http://www.w3.org/1999/xhtml" xml:lang="zh-CN" xmlns:xml="http://www.w3.org/XML/1998/namespace" xmlns:epub="http://www.idpf.org/2007/ops" >
    <head>
        <meta charset="utf-8"/>
        <link href="../css/main.css" rel="stylesheet" type="text/css" />
        <title>堯曰</title>
    </head>
    <body>
        <h2><a href="contents.xhtml#a20">堯曰</a></h2>
        

<p>堯曰：「咨！爾舜！天之曆數在爾躬。允執其中。四海困窮，天祿永終。」舜亦以命禹。曰：「予小子履，敢用玄牡，敢昭告于皇皇后帝：有罪不敢赦。帝臣不蔽，簡在帝心。朕躬有罪，無以萬方；萬方有罪，罪在朕躬。」周有大賚，善人是富。「雖有周親，不如仁人。百姓有過，在予一人。」謹權量，審法度，修廢官，四方之政行焉。興滅國，繼絕世，舉逸民，天下之民歸心焉。所重：民、食、喪、祭。寬則得眾，信則民任焉，敏則有功，公則說。<br/>堯說：「好啊！你這個舜。天命降臨到你的身上，讓你繼承帝位。如果天下都很窮困，你的帝位也就永遠結束了。」舜也這樣告誡過禹。商湯說：「至高無上的上帝啊，你在人間的兒子--我--謹用黑牛來祭祀您，向您禱告：有罪的人我絕不敢赦免。一切善惡，我都不敢隱瞞，您無所不知，自然心中有數。如果我有罪，請不要牽連天下百姓；如果百姓有罪，罪都應歸結到我身上。」周朝恩賜天下，使好人都富了。武王說：「我雖有至親，都不如有仁人。百姓有錯，在我一人。」孔子說：「謹慎地審查計量，週密地制定法度，建立公正的人事制度，讓國家的法令暢通無阻，復興滅絕的國家，承繼斷絕的世族，提拔埋沒的人才，天下民心都會真心歸服。」掌權者應該重視：人民、糧食、喪葬、祭祀。寬容就能得到人民的擁護，誠信就能使人民的信服。勤敏就能取得功績，公正就能使人民幸福。」</p>
<p>子張問於孔子曰：「何如斯可以從政矣？」子曰：「尊五美，屏四惡，斯可以從政矣。」子張曰：「何謂五美？」子曰：「君子惠而不費，勞而不怨，欲而不貪，泰而不驕，威而不猛。」子張曰：「何謂惠而不費？」子曰：「因民之所利而利之，斯不亦惠而不費乎？擇可勞而勞之，又誰怨？欲仁而得仁，又焉貪？君子無眾寡，無小大，無敢慢，斯不亦泰而不驕乎？君子正其衣冠，尊其瞻視，儼然人望而畏之，斯不亦威而不猛乎？」子張曰：「何謂四惡？」子曰：「不教而殺謂之虐；不戒視成謂之暴；慢令致期謂之賊；猶之與人也，出納之吝，謂之有司。」<br/>子張問孔子：「怎樣才能從政呢？」孔子說：「尊五美，去四惡，就可以從政了。」子張說：「什麽是五美？」孔子說：「領導應該給群衆實惠而不浪費財政，讓群衆辛勤工作而無怨很，想經濟繁榮而不貪圖錢財，平易近人而不驕傲自大，威武嚴肅而不凶猛可怕。」子張說：「怎樣才能給群衆實惠而不浪費財政？」孔子說：「做有益於人民的事，給人民以實惠，不就是給群衆實惠而不浪費財政嗎？制定利國利民的計劃讓群衆去建設，誰會怨恨？經濟繁榮的目標得到實現，還有什麽可貪圖？君子不管人口多少、不管年齡小大、都尊重他們，不就是平易近人而不驕傲自大嗎？君子衣冠整齊，註重儀表，莊重嚴肅，人人見了都很敬畏，不就是威武嚴肅而不凶猛可怕？」子張說：「什麽是四惡？」孔子說：「不加教育就要逮捕叫做虐待，不看原因衹苛求成功叫做暴戾，不看時間衹限期完成叫做害人。同樣要奬勵先進，卻出手吝嗇叫做小氣。」</p>
<p>子曰：「不知命，無以為君子也。不知禮，無以立也。不知言，無以知人也。」<br/>孔子說：「不懂得客觀規律，就不能做君子；不懂得道德規範，就無法建功立業；不懂得分辨言論，就不能瞭解人。」</p>



    </body>
</html>